<?xml version="1.0" encoding="UTF-8"?>
<TEI xmlns="http://www.tei-c.org/ns/1.0>
<div2 id="nov0907" type="novella" who="pampinea">
<head>Novella Settima</head>
<argument>
<p>
<milestone id="p09070001"/>
<name persref="talano" type="person">Talano d'Imolese</name> sogna che uno lupo squarcia tutta la gola e 'l viso alla moglie; dicele che se ne guardi; ella nol fa, e avvienle.</p>
</argument>
<div3 type="commentary" who="author">
<p>
<milestone id="p09070002"/>Essendo la novella di 
            <name persref="panfilo" type="person">Panfilo</name> finita e l'avvedimento della donna commendato da tutti, 
            <name persref="emilia" type="person">la reina</name> a 
            <name persref="pampinea" type="person">Pampinea</name> disse che dicesse la sua; la quale allora cominciò:</p>
</div3>
<div3 type="commentary" who="pampinea">
<p>
<milestone id="p09070003"/>Altra volta, piacevoli donne, delle verità dimostrate da' sogni, le quali molte scherniscono, s'è fra noi ragionato; e però, come che detto ne sia, non lascerò io che con una novelletta assai brieve io non vi narri quello che ad una mia vicina, non è ancor guari, addivenne, per non crederne uno di lei dal marito veduto.</p>
</div3>
<p>
<milestone id="p09070004"/>Io non so se voi vi conosceste 
          <name persref="talano" type="person">Talano d'Imolese</name>, uomo assai onorevole. Costui, avendo una giovane, chiamata 
          <name persref="margheritaimolese" type="person">Margherita</name>, bella tra tutte l'altre per moglie presa, ma sopra ogni altra bizzarra, spiacevole e ritrosa, in tanto che a senno di niuna persona voleva fare alcuna cosa, né altri far la poteva a suo. Il che quantunque gravissimo fosse a comportare a 
          <name persref="talano" type="person">Talano</name>, non potendo altro fare, sel sofferiva.</p>
<p>
<milestone id="p09070005"/>Ora avvenne una notte, essendo 
          <name persref="talano" type="person">Talano</name> con questa sua 
          <name persref="margheritaimolese" type="person">Margherita</name> in contado ad una lor possessione, dormendo egli, gli parve in sogno vedere la donna sua andar per un bosco assai bello, il quale essi non guari lontano alla lor casa avevano; 
          <milestone id="p09070006"/>e mentre cosí andar la vedeva, gli parve che d'una parte del bosco uscisse un grande e fiero lupo, il quale prestamente s'avventava alla gola di costei e tiravala in terra, e lei gridante aiuto si sforzava di tirar via; e poi di bocca uscitagli, tutta la gola e 'l viso pareva l'avesse guasto.</p>
<p>
<milestone id="p09070007"/>Il quale, la mattina appresso levatosi, disse alla moglie: 
          <q direct="unspecified" who="talano">Donna, ancora che la tua ritrosia non abbia mai sofferto che io abbia potuto avere un buon dí con teco, pur sare' io dolente quando mal t'avvenisse; e per ciò, se tu crederrai al mio consiglio, tu non uscirai oggi di casa</q>; e domandato da lei del perché, ordinatamente le contò il sogno suo.</p>
<p>
<milestone id="p09070008"/>La donna crollando il capo disse: 
          <q direct="unspecified" who="margheritaimolese">Chi mal ti vuol, mal ti sogna: tu ti fai molto di me pietoso ma tu sogni di me quello che tu vorresti vedere; e per certo io me ne guarderò, e oggi e sempre, di non farti né di questo né d'altro mio male mai allegro.</q></p>
<p>
<milestone id="p09070009"/>Disse allora 
          <name persref="talano" type="person">Talano</name>: 
          <q direct="unspecified" who="talano">Io sapeva bene che tu dovevi dir cosí, per ciò cotal grado ha chi tigna pettina; ma credi che ti piace: io per me il dico per bene, e ancora da capo te ne consiglio che tu oggi ti stea in casa o almeno ti guardi d'andare nel nostro bosco.</q></p>
<p>
<milestone id="p09070010"/>La donna disse: 
          <q direct="unspecified" who="margheritaimolese">Bene, io il farò</q>, e poi seco stessa cominciò a dire: 
          <q direct="unspecified">Hai veduto come costui maliziosamente si crede avermi messa paura d'andare oggi al bosco nostro? là dove egli per certo dee aver data posta a qualche cattiva, e non vuol che io il vi truovi. Oh! egli avrebbe buon manicar co' ciechi, e io sarei bene sciocca se io nol conoscessi e se io il credessi! Ma per certo e' non gli verrà fatto: e' convien pur che io vegga, se io vi dovessi star tutto dí, che mercatantia debba esser questa che egli oggi far vuole.</q></p>
<p>
<milestone id="p09070011"/>E come questo ebbe detto, uscito il marito da una parte della casa, e ella uscí dall'altra; e come piú nascosamente poté, senza alcuno indugio se n'andò nel bosco e in quello, nella piú folta parte che v'era, si nascose, stando attenta e guardando or qua or là se alcuna persona venir vedesse. 
          <milestone id="p09070012"/>E mentre in questa guisa stava senza alcun sospetto di lupo, e ecco vicino a lei uscir d'una macchia folta un lupo grande e terribile: né poté ella, poi che veduto l'ebbe, appena dire 
          <q direct="unspecified" who="margheritaimolese">Domine, aiutami</q>, che il lupo le si fu avventato alla gola, e presala forte, la cominciò a portar via come se stata fosse un piccolo agnelletto. 
          <milestone id="p09070013"/>Essa non poteva gridare, sí aveva la gola stretta, né in altra maniera aiutarsi; per che, portandosenela il lupo, senza fallo strangolata l'avrebbe, se in certi pastori non si fosse scontrato, li quali sgridandolo a lasciarla il costrinsero; e essa misera e cattiva, da' pastori riconosciuta e a casa portatane, dopo lungo studio da' medici fu guarita, ma non sí che tutta la gola e una parte del viso non avesse per sí fatta maniera guasta, che, dove prima era bella, non paresse poi sempre sozzissima e contraffatta. 
          <milestone id="p09070014"/>Laonde ella, vergognandosi d'apparire dove veduta fosse, assai volte miseramente pianse la sua ritrosia e il non avere, in quello che niente le costava, al vero sogno del marito voluto dar fede.</p>
</div2>
</TEI>