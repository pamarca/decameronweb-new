---
title: "Novella Terza"
day: "nov0203"
layout: "single-xml"
---
<div id="nov0203" type="novella" who="pampinea">
<head>Novella Terza</head>
<argument>
<p>
<milestone id="p02030001"/>Tre giovani male il loro avere spendono, impoveriscono; de' quali un 
            <name persref="alessandro" type="person">nepote</name> con uno 
            <name persref="donna-0203" type="person">abate</name> accontatosi, tornandosi a casa per disperato, lui truova essere la figliuola del re d'Inghilterra, la quale lui per marito prende e de' suoi zii ogni danno ristora, tornandogli in buono stato.</p>
</argument>
<div3 type="commentary" who="author">
<p>
<milestone id="p02030002"/>Furono con ammirazione ascoltati i casi di 
            <name persref="rinaldoasti" type="person">Rinaldo d'Asti</name> dalle donne e da' giovani e la sua divozion commendata e Idio e 
            <name persref="santogiuliano" type="person">san Giuliano</name> ringraziati che al suo bisogno maggiore gli avevano prestato soccorso; né fu per ciò, quantunque cotal mezzo di nascoso si dicesse, la donna reputata sciocca che saputo aveva pigliare il bene che Idio a casa l'aveva mandato. 
            <milestone id="p02030003"/>E mentre che della buona notte che colei ebbe soghignando si ragionava, 
            <name persref="pampinea" type="person">Pampinea</name>, che sé allato allato a 
            <name persref="filostrato" type="person">Filostrato</name> vedea, avvisando, sí come avvenne, che a lei la volta dovesse toccare, in se stessa recatasi quel che dovesse dire cominciò a pensare; e, dopo il comandamento della 
            <name persref="filomena" type="person">reina</name>, non meno ardita che lieta cosí cominciò a parlare:</p>
</div3>
<div3 type="commentary" who="pampinea">
<p>
<milestone id="p02030004"/>Valorose donne, quanto piú si parla de' fatti della fortuna, tanto piú, a chi vuole le sue cose ben riguardare, ne resta a poter dire: e di ciò niuno dee aver maraviglia, se discretamente pensa che tutte le cose, le quali noi scioccamente nostre chiamiamo, sieno nelle sue mani, e per conseguente da lei, secondo il suo occulto giudicio, senza alcuna posa d'uno in altro e d'altro in uno successivamente, senza alcuno conosciuto ordine da noi, esser da lei permutate. 
            <milestone id="p02030005"/>Il che, quantunque con piena fede in ogni cosa e tutto il giorno si mostri e ancora in alcune novelle di sopra mostrato sia, nondimeno, piacendo alla nostra reina che sopra ciò si favelli, forse non senza utilità degli ascoltanti aggiugnerò alle dette una mia novella, la quale avviso dovrà piacere.</p>
</div3>
<p>
<milestone id="p02030006"/>Fu già nella 
          <name placeref="firenze" type="place">nostra città</name> un cavaliere il cui nome fu 
          <name persref="tebaldo" type="person">messer Tebaldo</name>, il quale, secondo che alcuni vogliono, fu de' 
          <name persref="lamberti" type="person">Lamberti</name>, e altri affermano lui essere stato degli 
          <name persref="agolanti" type="person">Agolanti</name>, forse piú dal mestier de' figliuoli di lui poscia fatto, conforme a quello che sempre gli Agolanti hanno fatto e fanno, prendendo argomento che da altro. 
          <milestone id="p02030007"/>Ma lasciando stare di quale delle due case si fosse, dico che esso fu ne' suoi tempi ricchissimo cavaliere, e ebbe tre figliuoli, de' quali il primo ebbe nome 
          <name persref="lamberto" type="person">Lamberto</name>, il secondo 
          <name persref="tedaldo" type="person">Tedaldo</name> e il terzo 
          <name persref="agolante" type="person">Agolante</name>, già belli e leggiadri giovani, quantunque il maggiore a diciotto anni non aggiugnesse, quando esso 
          <name persref="tebaldo" type="person">messer Tebaldo</name> ricchissimo venne a morte e loro, sí come a legittimi suoi eredi, ogni suo bene e mobile e stabile lasciò. 
          <milestone id="p02030008"/>Li quali, veggendosi rimasi ricchissimi e di contanti e di possessioni, senza alcuno altro governo che del loro medesimo piacere, senza alcuno freno o ritegno cominciarono a spendere, tenendo grandissima famiglia e molti e buoni cavalli e cani e uccelli e continuamente corte, donando e armeggiando e faccendo ciò non solamente che a gentili uomini s'appartiene ma ancor quello che nello appetito loro giovenile cadeva divoler fare. 
          <milestone id="p02030009"/>Né lungamente fecero cotal vita, che il tesoro lasciato loro dal padre venne meno; e non bastando alle cominciate spese solamente le loro rendite, cominciarono a impegnare e a vendere le possessioni: e oggi l'una e doman l'altra vendendo, appena s'avvidero che quasi al niente venuti furono e aperse loro gli occhi la povertà, li quali la ricchezza aveva tenuti chiusi.</p>
<p>
<milestone id="p02030010"/>Per la qual cosa 
          <name persref="lamberto" type="person">Lamberto</name>, chiamati un giorno gli altri due, disse loro qual fosse l'orrevolezza del padre stata e quanta la loro e quale la loro ricchezza e chente la povertà nella quale per lo disordinato loro spendere eran venuti; e come seppe il meglio, avanti che piú della loro miseria apparisse, gli confortò con lui insieme a vendere quel poco che rimaso era loro e andarsene via: e cosí fecero. 
          <milestone id="p02030011"/>E senza commiato chiedere o fare alcuna pompa di 
          <name placeref="firenze" type="place">Firenze</name> usciti, non si ritennero sí furono in 
          <name placeref="inghilterra" type="place">Inghilterra</name>; e quivi, presa in 
          <name placeref="londra" type="place">Londra</name> una casetta, faccendo sottilissime spese, agramente cominciarono a prestare a usura; e sí fu in questo loro favorevole la fortuna, che in pochi anni grandissima quantità di denari avanzarono.</p>
<p>
<milestone id="p02030012"/>Per la qual cosa con quelli, successivamente or l'uno or l'altro a 
          <name placeref="firenze" type="place">Firenze</name> tornandosi, gran parte delle loro possessioni ricomperarono e molte dell'altre comperar sopra quelle, e presero moglie; e continuamente in 
          <name placeref="inghilterra" type="place">Inghilterra</name> prestando, a attendere a' fatti loro un giovane lor nepote, che avea nome 
          <name persref="alessandro" type="person">Alessandro</name>, mandarono, e essi tutti e tre a 
          <name placeref="firenze" type="place">Firenze</name>, avendo dimenticato a qual partito gli avesse lo sconcio spendere altra volta recati, non obstante che in famiglia tutti venuti fossero, piú che mai strabocchevolmente spendeano e erano sommamente creduti da ogni mercatante, e d'ogni gran quantità di danari. 
          <milestone id="p02030013"/>Le quali spese alquanti anni aiutò lor sostenere la moneta da 
          <name persref="alessandro" type="person">Alessandro</name> lor mandata, il quale messo s'era in prestare a baroni sopra castella e altre loro entrate, le quali di gran vantaggio bene gli rispondeano.</p>
<p>
<milestone id="p02030014"/>E mentre cosí i tre fratelli largamente spendeano e mancando denari accattavano, avendo sempre la speranza ferma in 
          <name placeref="inghilterra" type="place">Inghilterra</name>, avvenne che, contra l'oppinion d'ogni uomo, nacque in 
          <name placeref="inghilterra" type="place">Inghilterra</name> una guerra tra il re e un suo figliuolo, per la quale tutta l'isola si divise, e chi tenea con l'uno e chi con l'altro; per la qual cosa furono tutte le castella de' baroni tolte a 
          <name persref="alessandro" type="person">Alessandro</name>, né alcuna altra rendita era che di niente gli rispondesse. 
          <milestone id="p02030015"/>E sperandosi che di giorno in giorno tra 'l figliuolo e 'l padre dovesse esser pace, e per conseguente ogni cosa restituita a 
          <name persref="alessandro" type="person">Alessandro</name>, e merito e capitale, 
          <name persref="alessandro" type="person">Alessandro</name> dell'isola non si partiva, e i tre fratelli che in 
          <name placeref="firenze" type="place">Firenze</name> erano in niuna cosa le loro spese grandissime limitavano, ogni giorno piú accattando. 
          <milestone id="p02030016"/>Ma poi che in piú anni niuno effetto seguir si vide alla speranza avuta, li tre fratelli non solamente la credenza perderono ma, volendo coloro che aver doveano esser pagati, furono subitamente presi; e non bastando al pagamento le lor possessioni, per lo rimanente rimasono in prigione, e le lor donne e i figliuoli piccioletti qual se ne andò in contado e qual qua e qual là assai poveramente in arnese, piú non sappiendo che aspettar si dovessono se non misera vita sempre.</p>
<p>
<milestone id="p02030017"/>
<name persref="alessandro" type="person">Alessandro</name>, il quale in 
          <name placeref="inghilterra" type="place">Inghilterra</name> la pace piú anni aspettata avea, veggendo che ella non venia e parendogli quivi non meno in dubbio della vita sua che invano dimorare, diliberato di tornarsi in 
          <name placeref="italia" type="place">Italia</name>, tutto soletto si mise in cammino. E per ventura di 
          <name placeref="bruges" type="place">Bruggia</name> uscendo, vide n'usciva similmente uno 
          <name persref="donna-0203" type="person">abate</name> bianco con molti monaci accompagnato e con molta famiglia e con gran salmeria avanti; al quale appresso venieno due cavalieri antichi e parenti del re, co' quali, sí come con conoscenti, 
          <name persref="alessandro" type="person">Alessandro</name> accontatosi, da loro in compagnia fu volentieri ricevuto.</p>
<p>
<milestone id="p02030018"/>Camminando adunque 
          <name persref="alessandro" type="person">Alessandro</name> con costoro, dolcemente gli domandò chi fossero i monaci che con tanta famiglia cavalcavano avanti e dove andassono. 
          <milestone id="p02030019"/>Al quale l'
          <name persref="cavaliere-0203" type="person">uno de' cavalieri</name> rispose: 
          <q direct="unspecified" who="cavaliere-0203">Questi che avanti cavalca è un giovinetto nostro parente, nuovamente eletto 
          <name persref="donna-0203" type="person">abate</name> d'una delle maggiori badie d'
          <name placeref="inghilterra" type="place">Inghilterra</name>; e per ciò che egli è piú giovane che per le leggi non è conceduto a sí fatta dignità, andiam noi con essolui a 
          <name placeref="roma" type="place">Roma</name> a impetrare dal Santo Padre che nel difetto della troppo giovane età dispensi con lui, e appresso nella dignità il confermi; ma ciò non si vuol con altrui ragionare</q>.</p>
<p>
<milestone id="p02030020"/>Camminando adunque il novello 
          <name persref="donna-0203" type="person">abate</name> ora avanti e ora appresso alla sua famiglia, sí come noi tutto il giorno veggiamo per cammino avvenir de' signori, gli venne nel cammino presso di sé veduto 
          <name persref="alessandro" type="person">Alessandro</name>, il quale era giovane assai, di persona e di viso bellissimo, e, quanto alcuno altro esser potesse, costumato e piacevole e di bella maniera; il quale maravigliosamente nella prima vista gli piacque quanto mai alcuna altra cosa gli fosse piaciuta; e chiamatolo a sé, con lui cominciò piacevolmente a ragionare e domandare chi fosse, donde venisse e dove andasse. 
          <milestone id="p02030021"/>Al quale 
          <name persref="alessandro" type="person">Alessandro</name> ogni suo stato liberamente aperse e sodisfece alla sua domanda, e sé a ogni suo servigio, quantunque poco potesse, offerse. 
          <milestone id="p02030022"/>L'abate, udendo il suo ragionare bello e ordinato e piú partitamente i suoi costumi considerando, e lui seco estimando, come che il suo mestiere fosse stato servile, esser gentile uomo, piú del piacere di lui s'accese; e già pieno di compassion divenuto delle sue sciagure, assai familiarmente il confortò e gli disse che a buona speranza stesse, per ciò che, se valente uom fosse, ancora Idio il riporrebbe là onde la fortuna l'aveva gittato e piú a alto: e pregollo che, poi verso 
          <name placeref="toscana" type="place">Toscana</name> andava, gli piacesse d'essere in sua compagnia, con ciò fosse cosa che esso là similmente andasse. 
          <milestone id="p02030023"/>
<name persref="alessandro" type="person">Alessandro</name> gli rendé grazie del conforto e sé a ogni suo comandamento disse esser presto.</p>
<p>
<milestone id="p02030024"/>Camminando adunque l'
          <name persref="donna-0203" type="person">abate</name>, al quale nuove cose si volgean per lo petto del veduto 
          <name persref="alessandro" type="person">Alessandro</name>, avvenne che dopo piú giorni essi pervennero a una villa la quale non era troppo riccamente fornita d'alberghi. E volendo quivi l'abate albergare, 
          <name persref="alessandro" type="person">Alessandro</name> in casa d'uno oste, il quale assai suo dimestico era, il fece smontare, e fecegli la sua camera fare nel meno disagiato luogo della casa. E quasi già divenuto un siniscalco dell'abate, sí come colui che molto era pratico, come il meglio si poté per la villa allogata tutta la sua famiglia, chi qua e chi là, avendo l'abate cenato e già essendo buona pezza di notte e ogni uomo andato a dormire, 
          <name persref="alessandro" type="person">Alessandro</name> domandò l'oste là dove esso potesse dormire.</p>
<p>
<milestone id="p02030025"/>Al quale l'
          <name persref="oste-0203" type="person">oste</name> rispose: 
          <q direct="unspecified" who="oste-0203">In verità io non so: tu vedi che ogni cosa è pieno e puoi veder me e la mia famiglia dormire su per le panche; tuttavia nella camera dell'
          <name persref="donna-0203" type="person">abate</name> sono certi granai a' quali io ti posso menare e porovvi suso alcun letticello, e quivi, se ti piace, come meglio puoi questa notte ti giaci</q>.</p>
<p>
<milestone id="p02030026"/>A cui 
          <name persref="alessandro" type="person">Alessandro</name> disse: 
          <q direct="unspecified" who="alessandro">Come andrò io nella camera dell'
          <name persref="donna-0203" type="person">abate</name>, che sai che è piccola e per istrettezza non v'è potuto giacere alcuno de' suoi monaci? Se io mi fossi di ciò accorto quando le cortine si tesero, io avrei fatto dormire sopra i granai i monaci suoi, e io mi sarei stato dove i monaci dormono</q>.</p>
<p>
<milestone id="p02030027"/>Al quale l'
          <name persref="oste-0203" type="person">oste</name> disse: 
          <q direct="unspecified" who="oste-0203">L'opera sta pur cosí, e tu puoi, se tu vuogli, quivi stare il meglio del mondo. L'
          <name persref="donna-0203" type="person">abate</name> dorme e se' cortine son dinanzi: io vi ti porrò chetamente una coltricetta, e dormiviti</q>.</p>
<p>
<milestone id="p02030028"/>
<name persref="alessandro" type="person">Alessandro</name>, veggendo che questo si poteva fare senza dare alcuna noia all'
          <name persref="donna-0203" type="person">abate</name>, vi s'accordò, e quanto piú chetamente poté vi s'acconciò. L'abate, il quale non dormiva anzi alli suoi nuovi disii fieramente pensava, udiva ciò che l'
          <name persref="oste-0203" type="person">oste</name> e 
          <name persref="alessandro" type="person">Alessandro</name> parlavano e similmente avea sentito dove 
          <name persref="alessandro" type="person">Alessandro</name> s'era a giacer messo; per che, seco stesso forte contento, cominciò a dire: 
          <q direct="unspecified" who="donna-0203">Idio ha mandato tempo a' miei disiri: se io nol prendo, per avventura simile a pezza non mi tornerà</q>.</p>
<p>
<milestone id="p02030029"/>E diliberatosi del tutto di prenderlo, parendogli ogni cosa cheta per l'albergo, con sommessa voce chiamò 
          <name persref="alessandro" type="person">Alessandro</name> e gli disse che appresso lui si coricasse: il quale, dopo molte disdette spogliatosi, vi si coricò. 
          <milestone id="p02030030"/>L'
          <name persref="donna-0203" type="person">abate</name>, postagli la mano sopra il petto, lo 'ncominciò a toccare non altramenti che sogliano fare le vaghe giovani i loro amanti: di che 
          <name persref="alessandro" type="person">Alessandro</name> si maravigliò forte e dubitò non forse l'abate, da disonesto amor preso, si movesse a cosí fattamente toccarlo. 
          <milestone id="p02030031"/>La qual dubitazione, o per presunzione o per alcuno atto che 
          <name persref="alessandro" type="person">Alessandro</name> facesse, subitamente l'abate conobbe e sorrise; e prestamente di dosso una camiscia, ch'avea, cacciatasi, presa la mano d'
          <name persref="alessandro" type="person">Alessandro</name>, e quella sopra il petto si pose dicendo: 
          <q direct="unspecified">
<name persref="alessandro" type="person">Alessandro</name>, caccia via il tuo sciocco pensiero, e, cercando qui, conosci quello che io nascondo</q>. 
          <milestone id="p02030032"/>
<name persref="alessandro" type="person">Alessandro</name>, posta la mano sopra il petto dell'abate, trovò due poppelline tonde e sode e dilicate, non altramenti che se d'avorio fossono state; le quali egli trovate e conosciuto tantosto costei esser femina, senza altro invito aspettare prestamente abbracciatala la voleva basciare: quando ella gli disse: 
          <milestone id="p02030033"/>
<q direct="unspecified" who="donna-0203">Avanti che tu piú mi t'avicini, attendi quello che io ti voglio dire. Come tu puoi conoscere, io son femina e non uomo; e pulcella partitami da casa mia, al Papa andava che mi maritasse: o tua ventura o mia sciagura che sia, come l'altro dí ti vidi, sí di te m'accese Amore, che donna non fu mai che tanto amasse uomo. E per questo io ho diliberato di volere te avanti che alcuno altro per marito: dove tu me per moglie non vogli, tantosto di qui ti diparti e nel tuo luogo ritorna</q>.</p>
<p>
<milestone id="p02030034"/>
<name persref="alessandro" type="person">Alessandro</name>, quantunque non la conoscesse, avendo riguardo alla compagnia che ella avea, lei stimò dovere essere nobile e ricca, e bellissima la vedea: per che senza troppo lungo pensiero rispose che, se questo a lei piacea, a lui era molto a grado. 
          <milestone id="p02030035"/>Essa allora levatasi a sedere in su il letto davanti a una tavoletta dove Nostro Signore era effigiato postogli in mano uno anello, gli si fece sposare; e appresso insieme abbracciatisi, con gran piacer di ciascuna delle parti quanto di quella notte restava si sollazzarono. 
          <milestone id="p02030036"/>E preso tra loro modo e ordine alli lor fatti, come il giorno venne, 
          <name persref="alessandro" type="person">Alessandro</name> levatosi e per quindi della camera uscendo donde era entrato, senza sapere alcuno dove la notte dormito si fosse, lieto oltre misura con l'abate e con sua compagnia rientrò in cammino; e dopo molte giornate pervennero a 
          <name placeref="roma" type="place">Roma</name>.</p>
<p>
<milestone id="p02030037"/>E quivi, poi che alcun dí dimorati furono, l'
          <name persref="donna-0203" type="person">abate</name> con li due cavalieri e con 
          <name persref="alessandro" type="person">Alessandro</name> senza piú entrarono al Papa; e fatta la debita reverenza cosí cominciò l'abate a favellare: 
          <q direct="unspecified" who="donna-0203">Santo Padre, sí come voi meglio che alcuno altro dovete sapere, ciascun che bene e onestamente vuol vivere dee, in quanto può, fuggire ogni cagione la quale a altramenti fare il potesse conducere; il che acciò che io, che onestamente viver disidero, potessi compiutamente fare, nell'abito nel qual mi vedete fuggita segretamente con grandissima parte de' tesori del re d'
          <name placeref="inghilterra" type="place">Inghilterra</name> mio padre (il quale al re di 
          <name placeref="scozia" type="place">Scozia</name> vecchissimo signore, essendo io giovane come voi mi vedete, mi voleva per moglie dare), per qui venire, acciò che la vostra Santità mi maritasse, mi misi in via. 
          <milestone id="p02030038"/>Né mi fece tanto la vecchiezza del re di 
          <name placeref="scozia" type="place">Scozia</name> fuggire, quanto la paura di non fare per la fragilità della mia giovanezza, se a lui maritata fossi, cosa che fosse contra le divine leggi e contra l'onore del real sangue del padre mio. 
          <milestone id="p02030039"/>E cosí disposta venendo, Idio, il quale solo ottimamente conosce ciò che fa mestiere a ciascuno, credo per la sua misericordia colui che a Lui piacea che mio marito fosse mi pose avanti agli occhi: e quel fu questo giovane</q>e mostrò 
          <name persref="alessandro" type="person">Alessandro</name>
<q direct="unspecified">il quale voi qui appresso di me vedete, li cui costumi e il cui valore son degni di qualunque gran donna, quantunque forse la nobiltà del suo sangue non sia cosí chiara come è la reale. 
          <milestone id="p02030040"/>Lui ho adunque preso e lui voglio, né mai alcuno altro n'avrò, che che se ne debba parere al padre mio o a altrui; per che la principal cagione per la quale mi mossi è tolta via, ma piacquemi di fornire il mio cammino sí per visitare li santi luoghi e reverendi, de' quali questa città è piena, e la vostra Santità, e sí acciò che per voi il contratto matrimonio tra 
          <name persref="alessandro" type="person">Alessandro</name> e me solamente nella presenza di Dio io facessi aperto nella vostra e per conseguente degli altri uomini. 
          <milestone id="p02030041"/>Per che umilmente vi priego che quello che a Dio e a me è piaciuto sia a grado a voi, e la vostra benedizion ne doniate, acciò che con quella, sí come con piú certezza del piacere di Colui del quale voi siete vicario, noi possiamo insieme all'onore di Dio e del vostro vivere e ultimamente morire</q>.</p>
<p>
<milestone id="p02030042"/>Maravigliossi 
          <name persref="alessandro" type="person">Alessandro</name>, udendo la 
          <name persref="donna-0203" type="person">moglie</name> esser figliuola del re d'
          <name placeref="inghilterra" type="place">Inghilterra</name> e di mirabile allegrezza occulta fu ripieno: ma piú si maravigliarono li due cavalieri e sí si turbarono, che, se in altra parte che davanti al Papa stati fossero, avrebbono a 
          <name persref="alessandro" type="person">Alessandro</name> e forse alla donna fatta villania. 
          <milestone id="p02030043"/>D'altra parte il Papa si maravigliò assai e dello abito della donna e della sua elezione: ma conoscendo che indietro tornare non si potea, la volle del suo priego sodisfare. E primieramente racconsolati i cavalieri li quali turbati conoscea e in buona pace con la donna e con 
          <name persref="alessandro" type="person">Alessandro</name> rimessigli, diede ordine a quello che da far fosse. 
          <milestone id="p02030044"/>E il giorno posto da lui essendo venuto, davanti a tutti i cardinali e dimolti altri gran valenti uomini, li quali invitati a una grandissima festa da lui apparecchiata eran venuti, fece venire la donna realmente vestita, la quale tanto bella e sí piacevol parea che meritamente da tutti era commendata, e simigliantemente 
          <name persref="alessandro" type="person">Alessandro</name> splendidamente vestito, in apparenza e in costumi non miga giovane che a usura avesse prestato ma piú tosto reale, e da' due cavalieri molto onorato; e quivi da capo fece solennemente le sponsalizie celebrare, e appresso, le nozze belle e magnifiche fatte, con la sua benedizione gli licenziò.</p>
<p>
<milestone id="p02030045"/>Piacque a 
          <name persref="alessandro" type="person">Alessandro</name> e similmente alla 
          <name persref="donna-0203" type="person">donna</name>, di 
          <name placeref="roma" type="place">Roma</name> partendosi, di venire a 
          <name placeref="firenze" type="place">Firenze</name>, dove già la fama aveva la novella recata; e quivi da' cittadini con sommo onore ricevuti, fece la donna li tre fratelli liberare, avendo prima fatto ogn'uom pagare, e loro e le lor donne rimise nelle loro possessioni. Per la qual cosa con buona grazie di tutti 
          <name persref="alessandro" type="person">Alessandro</name> con la sua donna, menandone seco 
          <name persref="agolante" type="person">Agolante</name>, si partí di 
          <name placeref="firenze" type="place">Firenze</name>, e a 
          <name placeref="parigi" type="place">Parigi</name> venuti onorevolmente dal re ricevuti furono.</p>
<p>
<milestone id="p02030046"/>Quindi andarono i due cavalieri in 
          <name placeref="inghilterra" type="place">Inghilterra</name> e tantocol re adoperarono, che egli le rendé la grazia sua e con grandissima festa lei e 'l suo genero ricevette; il quale egli poco appresso con grandissimo onore fé cavaliere e donogli la 
          <name placeref="cornovaglia" type="place">contea di Cornovaglia</name>. 
          <milestone id="p02030047"/>Il quale fu da tanto e tanto seppe fare, che egli paceficò il figliuolo col padre: di che seguí gran bene all'isola, e egli n'acquistò l'amore e la grazia di tutti i paesani, e 
          <name persref="agolante" type="person">Agolante</name> ricoverò tutto ciò che aver vi doveano interamente e ricco oltre modo si tornò a 
          <name placeref="firenze" type="place">Firenze</name>, avendol prima il conte 
          <name persref="alessandro" type="person">Alessandro</name> cavalier fatto. 
          <milestone id="p02030048"/>Il conte poi con la sua donna gloriosamente visse; e, secondo che alcuni voglion dire, tra col suo senno e valore e l'aiuto del suocero egli conquistò poi la 
          <name placeref="scozia" type="place">Scozia</name> e funne re coronato.</p>
</div>