---
title: "Novella Nona"
day: "nov0509"
layout: "single-xml"
---
<div id="nov0509" type="novella" who="fiammetta">
<head>Novella Nona</head>
<argument>
<p>
<milestone id="p05090001"/>
<name persref="federigoalberighi" type="person">Federigo degli Alberighi</name> ama e non è amato, e in cortesia spendendo si consuma e rimangli un sol falcone, il quale, non avendo altro, dà a mangiare alla sua donna venutagli a casa; la qual, ciò sappiendo, mutata d'animo, il prende per marito e fallo ricco.</p>
</argument>
<div3 type="commentary" who="author">
<p>
<milestone id="p05090002"/>Era già di parlar ristata 
            <name persref="filomena" type="person">Filomena</name>, quando la 
            <name persref="fiammetta" type="person">reina</name>, avendo veduto che piú niuno a dover dire, se non 
            <name persref="dioneo" type="person">Dioneo</name> per lo suo privilegio, v'era rimaso, con lieto viso disse:</p>
</div3>
<p>
<milestone id="p05090003"/>A me omai appartiene di ragionare; e io, carissime donne, da una novella simile in parte alla precedente il farò volentieri, non acciò solamente che conosciate quanto la vostra vaghezza possa ne' cuor gentili, ma perché apprendiate d'esser voi medesime, dove si conviene, donatrici de' vostri guiderdoni senza lasciarne sempre esser la fortuna guidatrice, la quale non discretamente ma, come s'aviene, smoderatamente il piú delle volte dona.</p>
<p>
<milestone id="p05090004"/>Dovete adunque sapere che 
          <name persref="coppo" type="person">Coppo di Borghese Domenichi</name>, il quale fu nella nostra città, e forse ancora è, uomo di grande e di reverenda auttorità ne' dí nostri, e per costumi e per vertú molto piú che per nobiltà di sangue chiarissimo e degno d'eterna fama, essendo già d'anni pieno, spesse volte delle cose passate co' suoi vicini e con altri si dilettava di ragionare: la qual cosa egli meglio e con piú ordine e con maggior memoria e ornato parlare che altro uomo seppe fare. 
          <milestone id="p05090005"/>Era usato di dire, tra l'altre sue belle cose, che in 
          <name placeref="firenze" type="place">Firenze</name> fu già un giovane chiamato 
          <name persref="federigoalberighi" type="person">Federigo</name> di messer 
          <name persref="filippoalberighi" type="person">Filippo Alberighi</name>, in opera d'arme e in cortesia pregiato sopra ogni altro donzel di 
          <name placeref="toscana" type="place">Toscana</name>. 
          <milestone id="p05090006"/>Il quale, sí come il piú de' gentili uomini avviene, d'una gentil donna chiamata monna 
          <name persref="giovanna" type="person">Giovanna</name> s'innamorò, ne' suoi tempi tenuta delle piú belle donne e delle piú leggiadre che in 
          <name placeref="firenze" type="place">Firenze</name> fossero; e acciò che egli l'amor di lei acquistar potesse, giostrava, armeggiava, faceva feste e donava, e il suo senza alcun ritegno spendeva; ma ella, non meno onesta che bella, niente di queste cose per lei fatte né di colui si curava che le faceva.</p>
<p>
<milestone id="p05090007"/>Spendendo adunque 
          <name persref="federigoalberighi" type="person">Federigo</name> oltre a ogni suo potere molto e niente acquistando, sí come di leggiere adiviene, le ricchezze mancarono e esso rimase povero, senza altra cosa che un suo poderetto piccolo essergli rimasa, delle rendite del quale strettissimamente vivea, e oltre a questo un suo falcone de' miglior del mondo. 
          <milestone id="p05090008"/>Per che, amando piú che mai né parendogli piú potere essere cittadino come disiderava, a 
          <name placeref="campi" type="place">Campi</name>, là dove il suo poderetto era, se n'andò a stare. Quivi, quando poteva uccellando e senza alcuna persona richiedere, pazientemente la sua povertà comportava.</p>
<p>
<milestone id="p05090009"/>Ora avvenne un dí che, essendo cosí 
          <name persref="federigoalberighi" type="person">Federigo</name> divenuto allo stremo, che il marito di monna 
          <name persref="giovanna" type="person">Giovanna</name> infermò; e veggendosi alla morte venire fece testamento; e essendo ricchissimo, in quello lasciò suo erede un suo figliuolo già grandicello e appresso questo, avendo molto amata monna 
          <name persref="giovanna" type="person">Giovanna</name>, lei, se avvenisse che il figliuolo senza erede legittimo morisse, suo erede substituí, e morissi.</p>
<p>
<milestone id="p05090010"/>Rimasa adunque vedova monna 
          <name persref="giovanna" type="person">Giovanna</name>, come usanza è delle nostre donne, l'anno di state con questo suo figliuolo se n'andava in contado a una sua possessione assai vicina a quella di 
          <name persref="federigoalberighi" type="person">Federigo</name>. 
          <milestone id="p05090011"/>Per che avvenne che questo garzoncello s'incominciò a dimesticare con 
          <name persref="federigoalberighi" type="person">Federigo</name> e a dilettarsi d'uccelli e di cani; e avendo veduto molte volte il falcon di 
          <name persref="federigoalberighi" type="person">Federigo</name> volare e stranamente piacendogli, forte disiderava d'averlo ma pure non s'attentava di domandarlo, veggendolo a lui esser cotanto caro. 
          <milestone id="p05090012"/>E cosí stando la cosa, avvenne che il garzoncello infermò: di che la madre dolorosa molto, come colei che piú no' n'avea e lui amava quanto piú si poteva, tutto il dí standogli dintorno non restava di confortarlo e spesse volte il domandava se alcuna cosa era la quale egli disiderasse, pregandolo gliele dicesse, che per certo, se possibile fosse a avere, procaccerebbe come l'avesse.</p>
<p>
<milestone id="p05090013"/>Il 
          <name persref="figliogiovanna-0509" type="person">giovanetto</name>, udite molte volte queste proferte, disse: 
          <q direct="unspecified" who="figliogiovanna-0509">Madre mia, se voi fate che io abbia il falcone di 
          <name persref="federigoalberighi" type="person">Federigo</name>, io mi credo prestamente guerire.</q></p>
<p>
<milestone id="p05090014"/>La donna, udendo questo, alquanto sopra sé stette e cominciò a pensar quello che far dovesse. Ella sapeva che 
          <name persref="federigoalberighi" type="person">Federigo</name> lungamente l'aveva amata, né mai da lei una sola guatatura aveva avuta, per che ella diceva: 
          <q direct="unspecified" who="giovanna">Come manderò io o andrò a domandargli questo falcone che è, per quel che io oda, il migliore che mai volasse e oltre a ciò il mantien nel mondo? E come sarò io sí sconoscente, che a un gentile uomo al quale niuno altro diletto è piú rimaso, io questo gli voglia torre?</q>
<milestone id="p05090015"/>E in cosí fatto pensiero impacciata, come che ella fosse certissima d'averlo se 'l domandasse, senza sapere che dover dire, non rispondeva al figliuolo ma si stava.</p>
<p>
<milestone id="p05090016"/>Ultimamente tanto la vinse l'amor del figliuolo, che ella seco dispose, per contentarlo che che esser ne dovesse, di non mandare ma d'andare ella medesima per esso e di recargliele, e risposegli: 
          <q direct="unspecified" who="giovanna">Figliuol mio, confortati e pensa di guerire di forza, ché io ti prometto che la prima cosa che io farò domattina, io andrò per esso e sí il ti recherò.</q>
<milestone id="p05090017"/>Di che il fanciullo lieto il dí medesimo mostrò alcun miglioramento.</p>
<p>
<milestone id="p05090018"/>La 
          <name persref="giovanna" type="person">donna</name> la mattina seguente, presa un'altra donna in compagnia, per modo di diporto se n'andò alla piccola casetta di 
          <name persref="federigoalberighi" type="person">Federigo</name> e fecelo adimandare. 
          <milestone id="p05090019"/>Egli, per ciò che non era tempo, né era stato a quei dí, d'uccellare, era in un suo orto e faceva certi suoi lavorietti acconciare; il quale, udendo che monna 
          <name persref="giovanna" type="person">Giovanna</name> il domandava alla porta, maravigliandosi forte, lieto là corse.</p>
<p>
<milestone id="p05090020"/>La quale vedendol venire, con una donnesca piacevolezza levataglisi incontrò, avendola già 
          <name persref="federigoalberighi" type="person">Federigo</name> reverentemente salutata, disse: 
          <q direct="unspecified" who="giovanna">Bene stea 
          <name persref="federigoalberighi" type="person">Federigo</name>!</q>e seguitò: 
          <q direct="unspecified">Io sono venuta a ristorarti de' danni li quali tu hai già avuti per me amandomi piú che stato non ti sarebbe bisogno: e il ristoro è cotale che io intendo con questa mia compagna insieme destinar teco dimesticamente stamane.</q></p>
<p>
<milestone id="p05090021"/>Alla qual 
          <name persref="federigoalberighi" type="person">Federigo</name> umilmente rispose: 
          <q direct="unspecified" who="federigoalberighi">Madonna, niun danno mi ricorda mai avere ricevuto per voi ma tanto di bene che, se io mai alcuna cosa valsi, per lo vostro valore e per l'amore che portato v'ho adivenne. 
          <milestone id="p05090022"/>E per certo questa vostra liberale venuta m'è troppo piú cara che non sarebbe se da capo mi fosse dato da spendere quanto per adietro ho già speso, come che a povero oste siate venuto;</q>
<milestone id="p05090023"/>e cosí detto, vergognosamente dentro alla sua casa la ricevette e di quella nel suo giardino la condusse, e quivi non avendo a cui farle tenere compagnia a altrui, disse: 
          <q direct="unspecified" who="federigoalberighi">Madonna, poi che altri non c'è, questa buona donna moglie di questo lavoratore vi terrà compagnia tanto che io vada a far metter la tavola.</q></p>
<p>
<milestone id="p05090024"/>Egli, con tutto che la sua povertà fosse strema, non s'era ancor tanto avveduto quanto bisogno gli facea che egli avesse fuor d'ordine spese le sue ricchezze; ma questa mattina niuna cosa trovandosi di che potere onorar la donna, per amor della quale egli già infiniti uomini onorati avea, il fé ravedere. 
          <milestone id="p05090025"/>E oltre modo angoscioso, seco stesso maledicendo la sua fortuna, come uomo che fuor di sé fosse or qua e or là trascorrendo, né denari né pegno trovandosi, essendo l'ora tarda e il disiderio grande di pure onorar d'alcuna cosa la gentil donna e non volendo, non che altrui, ma il lavorator suo stesso richiedere, gli corse agli occhi il suo buon falcone, il quale nella sua saletta vide sopra la stanga; per che, non avendo a che altro ricorrere, presolo e trovatolo grasso, pensò lui esser degna vivanda di cotal donna. 
          <milestone id="p05090026"/>E però, senza piú pensare, tiratogli il collo, a una sua fanticella il fé prestamente, pelato e acconcio, mettere in uno schedone e arrostir diligentemente; e messa la tavola con tovaglie bianchissime, delle quali alcuna ancora avea, con lieto viso ritornò alla donna nel suo giardino e il desinare, che per lui far si potea, disse essere apparecchiato. 
          <milestone id="p05090027"/>Laonde la donna con la sua compagna levatasi andarono a tavola e, senza saper che si mangiassero, insieme con 
          <name persref="federigoalberighi" type="person">Federigo</name>, il quale con somma fede le serviva, mangiarono il buon falcone.</p>
<p>
<milestone id="p05090028"/>E levate da tavola e alquanto con piacevoli ragionamenti con lui dimorate, parendo alla donna tempo di dire quello per che andata era, cosí benignamente verso 
          <name persref="federigoalberighi" type="person">Federigo</name> cominciò a parlare: 
          <milestone id="p05090029"/>
<q direct="unspecified" who="giovanna">
<name persref="federigoalberighi" type="person">Federigo</name>, ricordandoti tu della tua preterita vita e della mia onestà, la quale per avventura tu hai reputata durezza e crudeltà, io non dubito punto che tu non ti debbi maravigliare della mia presunzione sentendo quello per che principalmente qui venuta sono; ma se figliuoli avessi o avessi avuti, per li quali potessi conoscere di quanta forza sia l'amor che lor si porta, mi parrebbe esser certa che in parte m'avresti per iscusata. 
          <milestone id="p05090030"/>Ma come che tu no' n'abbia, io che n'ho uno, non posso però le leggi comuni dell'altre madri fuggire; le cui forze seguir convenendomi, mi conviene, oltre al piacer mio e oltre a ogni convenevolezza e dovere, chiederti un dono il quale io so che sommamente t'è caro: 
          <milestone id="p05090031"/>e è ragione, per ciò che niuno altro diletto, niuno altro diporto, niuna consolazione lasciata t'ha la sua strema fortuna; e questo dono è il falcon tuo, del quale il fanciul mio è sí forte invaghito, che, se io non gliene porto, io temo che egli non aggravi tanto nella infermità la quale ha, che poi ne segua cosa per la quale io il perda. 
          <milestone id="p05090032"/>E per ciò ti priego, non per l'amore che tu mi porti, al quale tu di niente se' tenuto, ma per la tua nobiltà, la quale in usar cortesia s'è maggiore che in alcuno altro mostrata, che ti debba piacere di donarlomi, acciò che io per questo dono possa dire d'avere ritenuto in vita il mio figliuolo e per quello averloti sempre obligato.</q></p>
<p>
<milestone id="p05090033"/>
<name persref="federigoalberighi" type="person">Federigo</name>, udendo ciò che la donna adomandava e sentendo che servir non ne la potea per ciò che mangiar gliele avea dato, cominciò in presenza di lei a piagnere anzi che alcuna parola risponder potesse. Il quale pianto la donna prima credette che da dolore di dover da sé dipartire il buon falcone divenisse piú che d'altro, e quasi fu per dire che nol volesse; ma pur sostenutasi, aspettò dopo il pianto la risposta di 
          <name persref="federigoalberighi" type="person">Federigo</name>, il qual cosí disse: 
          <milestone id="p05090034"/>
<q direct="unspecified" who="federigoalberighi">Madonna poscia che a Dio piacque che io in voi ponessi il mio amore, in assai cose m'ho reputata la fortuna contraria e sonmi di lei doluto; ma tutte sono state leggieri a rispetto di quello che ella mi fa al presente, di che io mai pace con lei aver non debbo, pensando che voi qui alla mia povera casa venuta siete, dove, mentre che ricca fu, venir non degnaste, e da me un picciol don vogliate, e ella abbia sí fatto, che io donar nol vi possa: e perché questo esser non possa vi dirò brievemente. 
          <milestone id="p05090035"/>Come io udi' che voi, la vostra mercé, meco desinar volavate, avendo riguardo alla vostra eccellenzia e al vostro valore, reputai degna e convenevole cosa che con piú cara vivanda secondo la mia possibilità io vi dovessi onorare, che con quelle che generalmente per l'altre persone s'usano: 
          <milestone id="p05090036"/>per che, ricordandomi del falcon che mi domandate e della sua bontà, degno cibo da voi il reputai, e questa mattina arrostito l'avete avuto in sul tagliere, il quale io per ottimamente allogato avea; ma vedendo ora che in altra maniera il disideravate, m'è sí gran duolo che servire non ve ne posso, che mai pace non me ne credo dare</q>.</p>
<p>
<milestone id="p05090037"/>E questo detto, le penne e i piedi e 'l becco le fé in testimonianza di ciò gittare avanti. La qual cosa la donna vedendo e udendo, prima il biasimò d'aver per dar mangiare a una femina ucciso un tal falcone, e poi la grandezza dell'animo suo, la quale la povertà non avea potuto né potea rintuzzare, molto seco medesima commendò. Poi, rimasa fuori dalla speranza d'avere il falcone e per quello della salute del figliuolo entrata in forse, tutta malinconosa si dipartí e tornossi al figliuolo. 
          <milestone id="p05090038"/>Il quale, o per malinconia che il falcone aver non potea o per la 'nfermità che pure a ciò il dovesse aver condotto, non trapassar molti giorni che egli con grandissimo dolor della madre di questa vita passò.</p>
<p>
<milestone id="p05090039"/>La quale, poi che piena di lagrime e d'amaritudine fu stata alquanto, essendo rimasa ricchissima e ancora giovane, piú volte fu da' fratelli costretta a rimaritarsi. La quale, come che voluto non avesse, pur veggendosi infestare, ricordatasi del valore di 
          <name persref="federigoalberighi" type="person">Federigo</name> e della sua magnificenzia ultima, cioè d'avere ucciso un cosí fatto falcone per onorarla, disse a' fratelli: 
          <milestone id="p05090040"/>
<q direct="unspecified" who="giovanna">Io volentieri, quando vi piacesse, mi starei; ma se a voi pur piace che io marito prenda, per certo io non ne prenderò mai alcuno altro, se io non ho 
          <name persref="federigoalberighi" type="person">Federigo degli Alberighi.</name></q></p>
<p>
<milestone id="p05090041"/>Alla quale i 
          <name persref="fratelligiovanna-0509" type="person">fratelli</name>, faccendosi beffe di lei, dissero: 
          <q direct="unspecified" who="fratelligiovanna-0509">Sciocca, che è ciò che tu di'? come vuoi tu lui che non ha cosa del mondo?</q></p>
<p>
<milestone id="p05090042"/>A' quali 
          <name persref="giovanna" type="person">ella</name> rispose: 
          <q direct="unspecified" who="giovanna">Fratelli miei, io so bene che cosí è come voi dite, ma io voglio avanti uomo che abbia bisogno di ricchezza che ricchezza che abbia bisogno d'uomo.</q></p>
<p>
<milestone id="p05090043"/>Li fratelli, udendo l'animo di lei e conoscendo 
          <name persref="federigoalberighi" type="person">Federigo</name> da molto, quantunque povero fosse, sí come ella volle, lei con tutte le sue ricchezze gli donarono. Il quale cosí fatta donna e cui egli cotanto amata avea per moglie vedendosi, e oltre a ciò ricchissimo, in letizia con lei, miglior massaio fatto, terminò gli anni suoi.</p>
</div>