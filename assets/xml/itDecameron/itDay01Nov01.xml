<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <TEI xmlns="http://www.tei-c.org/ns/1.0">
  <div2 id="nov0101" type="novella" who="panfilo">
   <head>
    Novella Prima
   </head>
   <argument>
    <p>
     <milestone id="p01010001"/>
     <name persref="ciappelletto" type="person">
      Ser Cepparello
     </name>
     con una falsa confessione inganna un santo
     <name persref="frate-0101" type="person">
      frate
     </name>
     e muorsi; e, essendo stato un pessimo uomo in vita, è morto reputato per santo e chiamato san Ciappelletto.
    </p>
   </argument>
   <div3 type="commentary" who="panfilo">
    <p>
     <milestone id="p01010002"/>
     Convenevole cosa è, carissime donne, che ciascheduna cosa la quale l'uomo fa, dallo ammirabile e santo nome di Colui, il quale di tutte fu facitore, le dea principio. Per che, dovendo io al vostro novellare, sí come primo, dare cominciamento, intendo da una delle sue maravigliose cose incominciare, acciò che, quella udita, la nostra speranza in Lui, sí come in cosa impermutabile, si fermi e sempre sia da noi il suo nome lodato.
     <milestone id="p01010003"/>
     Manifesta cosa è che, sí come le cose temporali tutte sono transitorie e mortali, cosí in sé e fuor di sé esser piene di noia, d'angoscia e di fatica e a infiniti pericoli sogiacere; alle quali senza niuno fallo né potremmo noi, che viviamo mescolati in esse e che siamo parte d'esse, durare né ripararci, se spezial grazia di Dio forza e avvedimento non ci prestasse.
     <milestone id="p01010004"/>
     La quale a noi e in noi non è da credere che per alcun nostro merito discenda, ma dalla sua propria benignità mossa e da' prieghi di coloro impetrata che, sí come noi siamo, furon mortali, e bene i suoi piaceri mentre furono in vita seguendo ora con Lui eterni son divenuti e beati; alli quali noi medesimi, sí come a procuratori informati per esperienza della nostra fragilità, forse non audaci di porgere i prieghi nostri nel cospetto di tanto giudice, delle cose le quali a noi reputiamo oportune gli porgiamo.
     <milestone id="p01010005"/>
     E ancora piú in Lui, verso noi di pietosa liberalità pieno, discerniamo, che, non potendo l'acume dell'occhio mortale nel segreto della divina mente trapassare in alcun modo, avvien forse tal volta che, da oppinione ingannati, tale dinanzi alla sua maestà facciamo procuratore che da quella con etterno essilio è iscacciato: e nondimeno Esso, al quale niuna cosa è occulta, piú alla purità del pregator riguardando che alla sua ignoranza o allo essilio del pregato, cosí come se quegli fosse nel suo cospetto beato, essaudisce coloro che 'l priegano.
     <milestone id="p01010006"/>
     Il che manifestamente potrà apparire nella novella la quale di raccontare intendo: manifestamente, dico, non il giudicio di Dio ma quel degli uomini seguitando.
    </p>
   </div3>
   <p>
    <milestone id="p01010007"/>
    Ragionasi adunque che essendo
    <name persref="musciattofranzesi" type="person">
     Musciatto Franzesi
    </name>
    di ricchissimo e gran mercatante in
    <name placeref="francia" type="place">
     Francia
    </name>
    cavalier divenuto e dovendone in
    <name placeref="toscana" type="place">
     Toscana
    </name>
    venire con messer
    <name persref="carlosenzaterra" type="person">
     Carlo Senzaterra
    </name>
    , fratello del re di
    <name placeref="francia" type="place">
     Francia
    </name>
    , da papa
    <name persref="bonifazio" type="person">
     Bonifazio
    </name>
    addomandato e al venir promosso, sentendo egli li fatti suoi, sí come le piú volte son quegli de' mercatanti, molto intralciati in qua e in là e non potersi di leggiere né subitamente stralciare, pensò quegli commettere a piú persone e a tutti trovò modo: fuor solamente in dubbio gli rimase cui lasciar potesse sofficiente a riscuoter suoi crediti fatti a piú borgognoni.
    <milestone id="p01010008"/>
    E la cagione del dubbio era il sentire li borgognoni uomini riottosi e di mala condizione e misleali; e a lui non andava per la memoria chi tanto malvagio uom fosse, in cui egli potesse alcuna fidanza avere, che opporre alla loro malvagità si potesse.
    <milestone id="p01010009"/>
    E sopra questa essaminazione pensando lungamente stato, gli venne a memoria un
    <name persref="ciappelletto" type="person">
     ser Cepparello
    </name>
    da Prato, il quale molto alla sua casa in
    <name placeref="parigi" type="place">
     Parigi
    </name>
    si riparava; il quale, per ciò che piccolo di persona era e molto assettatuzzo, non sappiendo li franceschi che si volesse dir
    <name persref="ciappelletto" type="person">
     Cepparello
    </name>
    , credendo che 'cappello', cioè 'ghirlanda' secondo il lor volgare a dir venisse, per ciò che piccolo era come dicemmo, non Ciappello, ma
    <name persref="ciappelletto" type="person">
     Ciappelletto
    </name>
    il chiamavano: e per
    <name persref="ciappelletto" type="person">
     Ciappelletto
    </name>
    era conosciuto per tutto, là dove pochi per
    <name persref="ciappelletto" type="person">
     ser Cepperello
    </name>
    il conoscieno.
   </p>
   <p>
    <milestone id="p01010010"/>
    Era questo
    <name persref="ciappelletto" type="person">
     Ciappelletto
    </name>
    di questa vita: egli, essendo notaio, avea grandissima vergogna quando uno de' suoi strumenti, come che pochi ne facesse, fosse altro che falso trovato; de' quali tanti avrebbe fatti di quanti fosse stato richesto, e quelli piú volentieri in dono che alcuno altro grandemente salariato.
    <milestone id="p01010011"/>
    Testimonianze false con sommo diletto diceva, richesto e non richesto; e dandosi a quei tempi in
    <name placeref="francia" type="place">
     Francia
    </name>
    a' saramenti grandissima fede, non curandosi fargli falsi, tante quistioni malvagiamente vincea a quante a giurare di dire il vero sopra la sua fede era chiamato.
    <milestone id="p01010012"/>
    Aveva oltre modo piacere, e forte vi studiava, in commettere tra amici e parenti e qualunque altra persona mali e inimicizie e scandali, de' quali quanto maggiori mali vedeva seguire tanto piú d'allegrezza prendea.
    <milestone id="p01010013"/>
    Invitato a uno omicidio o a qualunque altra rea cosa, senza negarlo mai, volenterosamente v'andava, e piú volte a fedire e a uccidere uomini con le propie mani si ritrovò volentieri. Bestemmiatore di Dio e de' Santi era grandissimo, e per ogni piccola cosa, sí come colui che piú che alcuno altro era iracundo.
    <milestone id="p01010014"/>
    A chiesa non usava giammai, e i sacramenti di quella tutti come vil cosa con abominevoli parole scherniva; e cosí in contrario le taverne e gli altri disonesti luoghi visitava volentieri e usavagli. Delle femine era cosí vago come sono i cani de' bastoni; del contrario piú che alcuno altro tristo uomo si dilettava. Imbolato avrebbe e rubato con quella coscienza che un santo uomo offerrebbe. Gulosissimo e bevitor grande, tanto che alcuna volta sconciamente gli facea noia. Giucatore e mettitore di malvagi dadi era solenne.
    <milestone id="p01010015"/>
    Perché mi distendo io in tante parole? egli era il piggiore uomo forse che mai nascesse. La cui malizia lungo tempo sostenne la potenzia e lo stato di messer
    <name persref="musciattofranzesi" type="person">
     Musciatto
    </name>
    , per cui molte volte e dalle private persone, alle quali assai sovente faceva iniuria, e dalla corte, a cui tuttavia la facea, fu riguardato.
   </p>
   <p>
    <milestone id="p01010016"/>
    Venuto adunque questo ser
    <name persref="ciappelletto" type="person">
     Cepparello
    </name>
    nell'animo a messer
    <name persref="musciattofranzesi" type="person">
     Musciatto
    </name>
    , il quale ottimamente la sua vita conosceva, si pensò il detto messer
    <name persref="musciattofranzesi" type="person">
     Musciatto
    </name>
    costui dovere esser tale quale la malvagità de' borgognoni il richiedea; e perciò, fattolsi chiamare, gli disse cosí:
    <milestone id="p01010017"/>
    <q direct="unspecified" who="musciattofranzesi">
     <name persref="ciappelletto" type="person">
      Ser Ciappelletto
     </name>
     , come tu sai, io sono per ritrarmi del tutto di qui: e avendo tra gli altri a fare co' borgognoni, uomini pieni d'inganni, non so cui io mi possa lasciare a riscuotere il mio da loro piú convenevole di te. E perciò, con ciò sia cosa che tu niente facci al presente, ove a questo vogli intendere, io intendo di farti avere il favore della corte e di donarti quella parte di ciò che tu riscoterai che convenevole sia
    </q>
    .
   </p>
   <p>
    <milestone id="p01010018"/>
    <name persref="ciappelletto" type="person">
     Ser Ciappelletto
    </name>
    , che scioperato si vedea e male agiato delle cose del mondo e lui ne vedeva andare che suo sostegno e ritegno era lungamente stato, senza niuno indugio e quasi da necessità costretto si diliberò, e disse che volea volentieri.
    <milestone id="p01010019"/>
    Per che, convenutisi insieme, ricevuta ser
    <name persref="ciappelletto" type="person">
     Ciappelletto
    </name>
    la procura e le lettere favorevoli del re, partitosi messer
    <name persref="musciattofranzesi" type="person">
     Musciatto
    </name>
    , n'andò in
    <name placeref="borgogna" type="place">
     Borgogna
    </name>
    dove quasi niuno il conoscea: e quivi fuori di sua natura benignamente e mansuetamente cominciò a voler riscuotere e fare quello per che andato v'era, quasi si riserbasse l'adirarsi al da sezzo.
   </p>
   <p>
    <milestone id="p01010020"/>
    E cosí faccendo, riparandosi in casa di due
    <name persref="fratelli-0101" type="person">
     fratelli
    </name>
    fiorentini, li quali quivi a usura prestavano e lui per amor di messer
    <name persref="musciattofranzesi" type="person">
     Musciatto
    </name>
    onoravano molto, avvenne che egli infermò. Al quale i due
    <name persref="fratelli-0101" type="person">
     fratelli
    </name>
    fecero prestamente venir medici e fanti che il servissero e ogni cosa oportuna alla sua santà racquistare.
    <milestone id="p01010021"/>
    Ma ogni aiuto era nullo, per ciò che il buono uomo, il quale già era vecchio e disordinatamente vivuto, secondo che i medici dicevano, andava di giorno in giorno di male in peggio come colui che aveva il male della morte; di che li due
    <name persref="fratelli-0101" type="person">
     fratelli
    </name>
    si dolevan forte.
   </p>
   <p>
    <milestone id="p01010022"/>
    E un giorno, assai vicini della camera nella quale ser
    <name persref="ciappelletto" type="person">
     Ciappelletto
    </name>
    giaceva infermo, seco medesimo cominciarono a ragionare.
    <milestone id="p01010023"/>
    <q direct="unspecified" who="fratelli-0101">
     Che farem noi
    </q>
    diceva l'uno all'altro
    <q direct="unspecified">
     di costui? Noi abbiamo de' fatti suoi pessimo partito alle mani: per ciò che il mandarlo fuori di casa nostra cosí infermo ne sarebbe gran biasimo e segno manifesto di poco senno, veggendo la gente che noi l'avessimo ricevuto prima e poi fatto servire e medicare cosí sollecitamente, e ora, senza potere egli aver fatta cosa alcuna che dispiacer ci debbia, cosí subitamente di casa nostra e infermo a morte vederlo mandar fuori.
     <milestone id="p01010024"/>
     D'altra parte, egli è stato sí malvagio uomo, che egli non si vorrà confessare né prendere alcuno sagramento della Chiesa; e, morendo senza confessione, niuna chiesa vorrà il suo corpo ricevere, anzi sarà gittato a' fossi a guisa d'un cane.
     <milestone id="p01010025"/>
     E, se egli si pur confessa, i peccati suoi son tanti e sí orribili, che il simigliante n'avverrà, per ciò che frate né prete ci sarà che 'l voglia né possa assolvere: per che, non assoluto, anche sarà gittato a' fossi.
     <milestone id="p01010026"/>
     E se questo avviene, il popolo di questa terra, il quale sí per lo mestier nostro, il quale loro pare iniquissimo e tutto il giorno ne dicon male, e sí per la volontà che hanno di rubarci, veggendo ciò si leverà a romore e griderà: 'Questi lombardi cani, li quali a chiesa non sono voluti ricevere, non ci si voglion piú sostenere'; e correrannoci alle case e per avventura non solamente l'avere ci ruberanno ma forse ci torranno oltre a ciò le persone: di che noi in ogni guisa stiam male se costui muore
    </q>
    .
   </p>
   <p>
    <milestone id="p01010027"/>
    Ser
    <name persref="ciappelletto" type="person">
     Ciappelletto
    </name>
    , il quale, come dicemmo, presso giacea là dove costoro cosí ragionavano, avendo l'udire sottile, sí come le piú volte veggiamo aver gl'infermi, udí ciò che costoro di lui dicevano; li quali egli si fece chiamare e disse loro:
    <q direct="unspecified" who="ciappelletto">
     Io non voglio che voi d'alcuna cosa di me dubitiate né abbiate paura di ricevere per me alcun danno. Io ho inteso ciò che di me ragionato avete e son certissimo che cosí n'averrebbe come voi dite, dove cosí andasse la bisogna come avvisate: ma ella andrà altramenti.
     <milestone id="p01010028"/>
     Io ho, vivendo, tante ingiurie fatte a Domenedio, che, per farnegli io una ora in su la mia morte, né piú né meno ne farà;
     <milestone id="p01010029"/>
     e per ciò procacciate di farmi venire un santo e valente frate, il piú che aver potete, se alcun ce n'è; e lasciate fare a me, ché fermamente io acconcerò i fatti vostri e' miei in maniera che starà bene e che dovrete esser contenti
    </q>
    .
   </p>
   <p>
    <milestone id="p01010030"/>
    I due
    <name persref="fratelli-0101" type="person">
     fratelli
    </name>
    , come che molta speranza non prendessono di questo, nondimeno se n'andarono a una religione di frati e domandarono alcuno santo e savio uomo che udisse la confessione d'un lombardo che in casa loro era infermo; e fu lor dato un
    <name persref="frate-0101" type="person">
     frate
    </name>
    antico di santa e di buona vita e gran maestro in Iscrittura e molto venerabile uomo, nel quale tutti i cittadini grandissima e speziale divozione aveano, e lui menarono.
    <milestone id="p01010031"/>
    Il quale, giunto nella camera dove ser
    <name persref="ciappelletto" type="person">
     Ciappelletto
    </name>
    giacea e allato postoglisi a sedere, prima benignamente il cominciò a confortare, e appresso il domandò quanto tempo era cheegli altra volta confessato si fosse.
   </p>
   <p>
    <milestone id="p01010032"/>
    Al quale ser
    <name persref="ciappelletto" type="person">
     Ciappelletto
    </name>
    , che mai confessato non s'era, rispose:
    <q direct="unspecified" who="ciappelletto">
     Padre mio, la mia usanza suole essere di confessarsi ogni settimana almeno una volta, senza che assai sono di quelle che io mi confesso piú; è il vero che poi che io infermai, che son passati da otto dí, io non mi confessai tanta è stata la noia che la infermità m'ha data
    </q>
    .
   </p>
   <p>
    <milestone id="p01010033"/>
    Disse allora il
    <name persref="frate-0101" type="person">
     frate
    </name>
    :
    <q direct="unspecified" who="frate-0101">
     Figliuol mio, bene hai fatto, e cosí si vuol fare per innanzi; e veggio che, poi sí spesso ti confessi, poca fatica avrò d'udire o di dimandare
    </q>
    .
   </p>
   <p>
    <milestone id="p01010034"/>
    Disse ser
    <name persref="ciappelletto" type="person">
     Ciappelletto
    </name>
    :
    <q direct="unspecified" who="ciappelletto">
     Messer lo
     <name persref="frate-0101" type="person">
      frate
     </name>
     , non dite cosí: io non mi confessai mai tante volte né sí spesso, che io sempre non mi volessi confessare generalmente di tutti i miei peccati che io mi ricordassi dal dí che io nacqui infino a quello che confessato mi sono; e per ciò vi priego, padre mio buono, che cosí puntalmente d'ogni cosa mi domandiate come se mai confessato non mi fossi;
     <milestone id="p01010035"/>
     e non mi riguardate perché io infermo sia, ché io amo molto meglio di dispiacere a queste mie carni che, faccendo agio loro, io facessi cosa che potesse essere perdizione dell'anima mia, la quale il mio Salvatore ricomperò col suo prezioso sangue
    </q>
    .
   </p>
   <p>
    <milestone id="p01010036"/>
    Queste parole piacquero molto al santo uomo e parvongli argomento di bene disposta mente: e poi che a ser
    <name persref="ciappelletto" type="person">
     Ciappelletto
    </name>
    ebbe molto commendato questa sua usanza, il cominciò a domandare se egli mai in lussuria con alcuna femina peccato avesse.
   </p>
   <p>
    <milestone id="p01010037"/>
    Al quale ser
    <name persref="ciappelletto" type="person">
     Ciappelletto
    </name>
    sospirando rispose:
    <q direct="unspecified" who="ciappelletto">
     Padre mio, di questa parte mi vergogno io di dirvene il vero temendo di non peccare in vanagloria
    </q>
    .
   </p>
   <p>
    <milestone id="p01010038"/>
    Al quale il santo
    <name persref="frate-0101" type="person">
     frate
    </name>
    disse:
    <q direct="unspecified" who="frate-0101">
     Dí sicuramente, ché il vero dicendo né in confessione né in altro atto si peccò giammai
    </q>
    .
   </p>
   <p>
    <milestone id="p01010039"/>
    Disse allora ser
    <name persref="ciappelletto" type="person">
     Ciappelletto
    </name>
    :
    <q direct="unspecified" who="ciappelletto">
     Poiché voi di questo mi fate sicuro, e io il vi dirò: io son cosí vergine come io usci' del corpo della mamma mia
    </q>
    .
   </p>
   <p>
    <milestone id="p01010040"/>
    <q direct="unspecified" who="frate-0101">
     Oh, benedetto sie tu da Dio!
    </q>
    disse il
    <name persref="frate-0101" type="person">
     frate
    </name>
    <q direct="unspecified">
     come bene hai fatto! e, faccendolo, hai tanto piú meritato, quanto, volendo, avevi piú d'albitrio di fare il contrario che non abbiam noi e qualunque altri son quegli che sotto alcuna regola son constretti
    </q>
    .
   </p>
   <p>
    <milestone id="p01010041"/>
    E appresso questo il domandò se nel peccato della gola aveva a Dio dispiaciuto. Al quale, sospirando forte, ser
    <name persref="ciappelletto" type="person">
     Ciappelletto
    </name>
    rispose di sí e molte volte; per ciò che, con ciò fosse cosa che egli, oltre alli digiuni delle quaresime che nell'anno si fanno dalle divote persone, ogni settimana almeno tre dí fosse uso di digiunare in pane e in acqua, con quello diletto e con quello appetito l'acqua bevuta aveva, e spezialmente quando avesse alcuna fatica durata o adorando o andando in pellegrinaggio, che fanno i gran bevitori il vino; e molte volte aveva disiderato d'avere cotali insalatuzze d'erbucce, come le donne fanno quando vanno in villa, e alcuna volta gli era paruto migliore il mangiare che non pareva a lui che dovesse parere a chi digiuna per divozione, come digiunava egli.
   </p>
   <p>
    <milestone id="p01010042"/>
    Al quale il
    <name persref="frate-0101" type="person">
     frate
    </name>
    disse:
    <q direct="unspecified" who="frate-0101">
     Figliuol mio, questi peccati sono naturali e sono assai leggieri, e per ciò io non voglio che tu ne gravi piú la conscienza tua che bisogni. A ogni uomo avviene, quantunque santissimo sia, il parergli dopo lungo digiuno buono il manicare e dopo la fatica il bere
    </q>
    .
   </p>
   <p>
    <milestone id="p01010043"/>
    <q direct="unspecified" who="ciappelletto">
     Oh!
    </q>
    disse ser
    <name persref="ciappelletto" type="person">
     Ciappelletto
    </name>
    <q direct="unspecified">
     padre mio, non mi dite questo per confortarmi: ben sapete che io so che le cose che al servigio di Dio si fanno, si deono fare tutte nettamente e senza alcuna ruggine d'animo; e chiunque altramenti fa, pecca
    </q>
    .
   </p>
   <p>
    <milestone id="p01010044"/>
    Il
    <name persref="frate-0101" type="person">
     frate
    </name>
    contentissimo disse:
    <q direct="unspecified" who="frate-0101">
     E io son contento che cosí ti cappia nell'animo e piacemi forte la tua pura e buona conscienza in ciò. Ma dimmi: in avarizia hai tu peccato disiderando piú che il convenevole o tenendo quello che tu tener non dovesti?
    </q>
   </p>
   <p>
    <milestone id="p01010045"/>
    Al quale ser
    <name persref="ciappelletto" type="person">
     Ciappelletto
    </name>
    disse:
    <q direct="unspecified" who="ciappelletto">
     Padre mio, io non vorrei che voi guardasti perché io sia in casa di questi usurieri: io non ci ho a far nulla, anzi ci era venuto per dovergli ammonire e gastigare e torgli da questo abominevole guadagno; e credo mi sarebbe venuto fatto, se Idio non m'avesse cosí visitato.
     <milestone id="p01010046"/>
     Ma voi dovete sapere che mio padre mi lasciò ricco uomo, del cui avere, come egli fu morto, diedi la maggior parte per Dio; e poi, per sostentar la vita mia e per potere aiutare i poveri di Cristo, ho fatte mie piccole mercatantie e in quelle ho disiderato di guadagnare. E sempre co' poveri di Dio, quello che guadagnato ho, ho partito per mezzo, la mia metà convertendo ne' miei bisogni, l'altra metà dando loro: e di ciò m'ha sí bene il mio Creatore aiutato, che io ho sempre di bene in meglio fatti i fatti miei
    </q>
    .
   </p>
   <p>
    <milestone id="p01010047"/>
    <q direct="unspecified" who="frate-0101">
     Bene hai fatto:
    </q>
    disse il frate
    <q direct="unspecified">
     ma come ti se' tu spesso adirato?
    </q>
   </p>
   <p>
    <milestone id="p01010048"/>
    <q direct="unspecified" who="ciappelletto">
     Oh!
    </q>
    disse ser
    <name persref="ciappelletto" type="person">
     Ciappelletto
    </name>
    <q direct="unspecified">
     cotesto vi dico io bene che io ho molto spesso fatto; e chi se ne potrebbe tenere, veggendo tutto il dí gli uomini fare le sconce cose, non servare i comandamenti di Dio, non temere i suoi giudicii?
     <milestone id="p01010049"/>
     Egli sono state assai volte il dí che io vorrei piú tosto essere stato morto che vivo, veggendo i giovani andar dietro alle vanità e vedendogli giurare e spergiurare, andare alle taverne, non visitar le chiese e seguir piú tosto le vie del mondo che quella di Dio
    </q>
    .
   </p>
   <p>
    <milestone id="p01010050"/>
    Disse allora il frate:
    <q direct="unspecified" who="frate-0101">
     Figliuol mio, cotesta è buona ira, né io per me te ne saprei penitenza imporre; ma per alcun caso avrebbeti l'ira potuto inducere a fare alcuno omicidio o a dire villania a persona o a fare alcuna altra ingiuria?
    </q>
   </p>
   <p>
    <milestone id="p01010051"/>
    A cui ser
    <name persref="ciappelletto" type="person">
     Ciappelletto
    </name>
    rispose:
    <q direct="unspecified" who="ciappelletto">
     Oimè, messere, o voi mi parete uomo di Dio: come dite voi coteste parole? o s'io avessi avuto pure un pensieruzzo di fare qualunque s'è l'una delle cose che voi dite, credete voi che io creda che Idio m'avesse tanto sostenuto? Coteste son cose da farle gli scherani e i rei uomini, de' quali qualunque ora io n'ho mai veduto alcuno, sempre ho detto: 'Va che Idio ti converta'
    </q>
    .
   </p>
   <p>
    <milestone id="p01010052"/>
    Allora disse il
    <name persref="frate-0101" type="person">
     frate
    </name>
    :
    <q direct="unspecified" who="frate-0101">
     Or mi dí, figliuol mio, che benedetto sie tu da Dio: hai tu mai testimonianza niuna falsa detta contra alcuno o detto male d'altrui o tolte dell'altrui cose senza piacere di colui di cui sono?
    </q>
   </p>
   <p>
    <milestone id="p01010053"/>
    <q direct="unspecified" who="ciappelletto">
     Mai messer sí,
    </q>
    rispose ser
    <name persref="ciappelletto" type="person">
     Ciappelletto
    </name>
    <q direct="unspecified">
     che io ho detto male d'altrui; per ciò che io ebbi già un mio vicino che, al maggior torto del mondo, non faceva altro che batter la moglie, sí che io dissi una volta male di lui alli parenti della moglie, sí gran pietà mi venne di quella cattivella, la quale egli, ogni volta che bevuto avea troppo, conciava come Dio vel dica
    </q>
    .
   </p>
   <p>
    <milestone id="p01010054"/>
    Disse allora il
    <name persref="frate-0101" type="person">
     frate
    </name>
    :
    <q direct="unspecified" who="frate-0101">
     Or bene, tu mi di' che se' stato mercatante: ingannasti tu mai persona cosí come fanno i mercatanti?
    </q>
   </p>
   <p>
    <milestone id="p01010055"/>
    <q direct="unspecified" who="ciappelletto">
     Gnaffé,
    </q>
    disse ser
    <name persref="ciappelletto" type="person">
     Ciappelletto
    </name>
    <q direct="unspecified">
     messer sí, ma io non so chi egli si fu: se non che, uno avendomi recati denari che egli mi doveva dare di panno che io gli avea venduto e io messigli in una mia cassa senza annoverare, ivi bene a un mese trovai ch'egli erano quattro piccioli piú che esser non doveano; per che, non rivedendo colui e avendogli serbati bene uno anno per rendergliele, io gli diedi per l'amor di Dio
    </q>
    .
   </p>
   <p>
    <milestone id="p01010056"/>
    Disse il
    <name persref="frate-0101" type="person">
     frate
    </name>
    :
    <q direct="unspecified" who="frate-0101">
     Cotesta fu piccola cosa, e facesti bene a farne quello che ne facesti
    </q>
    .
   </p>
   <p>
    <milestone id="p01010057"/>
    E, oltre a questo, il domandò il santo
    <name persref="frate-0101" type="person">
     frate
    </name>
    di molte altre cose, delle quali di tutte rispose a questo modo; e volendo egli già procedere alla absoluzione, disse ser
    <name persref="ciappelletto" type="person">
     Ciappelletto
    </name>
    :
    <q direct="unspecified" who="ciappelletto">
     Messere, io ho ancora alcun peccato che io non v'ho detto
    </q>
    .
   </p>
   <p>
    <milestone id="p01010058"/>
    Il
    <name persref="frate-0101" type="person">
     frate
    </name>
    il domandò quale; e egli disse:
    <q direct="unspecified" who="ciappelletto">
     Io mi ricordo che io feci al fante mio, un sabato dopo nona, spazzare la casa e non ebbi alla santa domenica quella reverenza che io dovea
    </q>
    .
   </p>
   <p>
    <milestone id="p01010059"/>
    <q direct="unspecified" who="frate-0101">
     Oh!
    </q>
    disse il
    <name persref="frate-0101" type="person">
     frate
    </name>
    <q direct="unspecified">
     figliuol mio, cotesta è leggier cosa
    </q>
    .
   </p>
   <p>
    <milestone id="p01010060"/>
    <q direct="unspecified" who="ciappelletto">
     Non,
    </q>
    disse ser
    <name persref="ciappelletto" type="person">
     Ciappelletto
    </name>
    <q direct="unspecified">
     non dite leggier cosa, ché la domenica è troppo da onorare, però che in cosí fatto dí risuscitò da morte a vita il nostro Signore
    </q>
    .
   </p>
   <p>
    <milestone id="p01010061"/>
    Disse allora il
    <name persref="frate-0101" type="person">
     frate
    </name>
    :
    <q direct="unspecified" who="frate-0101">
     O, altro hai tu fatto?
    </q>
   </p>
   <p>
    <milestone id="p01010062"/>
    <q direct="unspecified" who="ciappelletto">
     Messer sí,
    </q>
    rispose ser
    <name persref="ciappelletto" type="person">
     Ciappelletto
    </name>
    <q direct="unspecified">
     ché io, non avvedendomene, sputai una volta nella chiesa di Dio
    </q>
    .
   </p>
   <p>
    <milestone id="p01010063"/>
    Il
    <name persref="frate-0101" type="person">
     frate
    </name>
    cominciò a sorridere e disse:
    <q direct="unspecified" who="frate-0101">
     Figliuol mio, cotesta non è cosa da curarsene: noi, che siamo religiosi, tutto il dí vi sputiamo
    </q>
    .
   </p>
   <p>
    <milestone id="p01010064"/>
    Disse allora ser
    <name persref="ciappelletto" type="person">
     Ciappelletto
    </name>
    :
    <q direct="unspecified" who="ciappelletto">
     E voi fate gran villania, per ciò che niuna cosa si convien tener netta come il santo tempio, nel quale si rende sacrificio a Dio
    </q>
    .
   </p>
   <p>
    <milestone id="p01010065"/>
    E in brieve de' cosí fatti negli disse molti; e ultimamente cominciò a sospirare e appresso a piagner forte, come colui che il sapeva troppo ben fare quando volea.
   </p>
   <p>
    <milestone id="p01010066"/>
    Disse il santo
    <name persref="frate-0101" type="person">
     frate
    </name>
    :
    <q direct="unspecified" who="frate-0101">
     Figliuol mio, che hai tu?
    </q>
   </p>
   <p>
    <milestone id="p01010067"/>
    Rispose ser
    <name persref="ciappelletto" type="person">
     Ciappelletto
    </name>
    :
    <q direct="unspecified" who="ciappelletto">
     Oimè, messere, ché un peccato m'è rimaso, del quale io non mi confessai mai, sí gran vergogna ho di doverlo dire; e ogni volta che io me ne ricordo piango come voi vedete, e parmi esser molto certo che Idio mai non avrà misericordia di me per questo peccato
    </q>
    .
   </p>
   <p>
    <milestone id="p01010068"/>
    Allora il santo
    <name persref="frate-0101" type="person">
     frate
    </name>
    disse:
    <q direct="unspecified" who="frate-0101">
     Va via, figliuolo, che è ciò che tu di'? Se tutti i peccati che furon mai fatti da tutti gli uomini, o che si debbon fare da tutti gli uomini mentre che il mondo durerà, fosser tutti in uno uom solo, e egli ne fosse pentuto e contrito come io veggio te, sí è tanta la benignità e la misericordia di Dio, che, confessandogli egli, gliele perdonerebbe liberamente: e per ciò dillo sicuramente
    </q>
    .
   </p>
   <p>
    <milestone id="p01010069"/>
    Disse allora ser
    <name persref="ciappelletto" type="person">
     Ciappelletto
    </name>
    sempre piagnendo forte:
    <q direct="unspecified" who="ciappelletto">
     Oimè, padre mio, il mio è troppo gran peccato, e appena posso credere, se i vostri prieghi non ci si adoperano, che egli mi debba mai da Dio esser perdonato
    </q>
    .
   </p>
   <p>
    <milestone id="p01010070"/>
    A cui il
    <name persref="frate-0101" type="person">
     frate
    </name>
    disse:
    <q direct="unspecified" who="frate-0101">
     Dillo sicuramente, ché io ti prometto di pregare Idio per te
    </q>
    .
   </p>
   <p>
    <milestone id="p01010071"/>
    Ser
    <name persref="ciappelletto" type="person">
     Ciappelletto
    </name>
    pur piagnea e nol dicea, e il
    <name persref="frate-0101" type="person">
     frate
    </name>
    pure il confortava a dire; ma poi che ser
    <name persref="ciappelletto" type="person">
     Ciappelletto
    </name>
    piagnendo ebbe un grandissimo pezzo tenuto il
    <name persref="frate-0101" type="person">
     frate
    </name>
    cosí sospeso, e egli gittò un gran sospiro e disse:
    <q direct="unspecified" who="ciappelletto">
     Padre mio, poscia che voi mi promettete di pregare Idio per me, e io il vi dirò: sappiate che, quando io era piccolino, io bestemmiai una volta la mamma mia
    </q>
    . E cosí detto ricominciò a piagner forte.
   </p>
   <p>
    <milestone id="p01010072"/>
    Disse il
    <name persref="frate-0101" type="person">
     frate
    </name>
    :
    <q direct="unspecified" who="frate-0101">
     O figliuol mio, or parti questo cosí gran peccato? o gli uomini bestemmiano tutto il giorno Idio, e sí perdona Egli volentieri a chi si pente d'averlo bestemmiato; e tu non credi che Egli perdoni a te questo? Non piagner, confortati, ché fermamente, se tu fossi stato un di quegli che il posero in croce, avendo la contrizione che io ti veggio, sí ti perdonerebbe Egli
    </q>
    .
   </p>
   <p>
    <milestone id="p01010073"/>
    Disse allora ser
    <name persref="ciappelletto" type="person">
     Ciappelletto
    </name>
    :
    <q direct="unspecified" who="ciappelletto">
     Oimè, padre mio, che dite voi? la mamma mia dolce, che mi portò in corpo nove mesi il dí e la notte e portommi in collo piú di cento volte! troppo feci male a bestemmiarla e troppo è gran peccato; e se voi non pregate Idio per me, egli non mi serà perdonato
    </q>
    .
   </p>
   <p>
    <milestone id="p01010074"/>
    Veggendo il
    <name persref="frate-0101" type="person">
     frate
    </name>
    non essere altro restato a dire a ser
    <name persref="ciappelletto" type="person">
     Ciappelletto
    </name>
    , gli fece l'absoluzione e diedegli la sua benedizione, avendolo per santissimo uomo, sí come colui che pienamente credeva esser vero ciò che ser
    <name persref="ciappelletto" type="person">
     Ciappelletto
    </name>
    avea detto: e chi sarebbe colui che nol credesse, veggendo uno uomo in caso di morte dir cosí?
   </p>
   <p>
    <milestone id="p01010075"/>
    E poi, dopo tutto questo, gli disse:
    <q direct="unspecified" who="frate-0101">
     Ser
     <name persref="ciappelletto" type="person">
      Ciappelletto
     </name>
     , con l'aiuto di Dio voi sarete tosto sano; ma se pure avvenisse che Idio la vostra benedetta e ben disposta anima chiamasse a sé, piacevi egli che 'l vostro corpo sia sepellito al nostro luogo?
    </q>
   </p>
   <p>
    <milestone id="p01010076"/>
    Al quale ser
    <name persref="ciappelletto" type="person">
     Ciappelletto
    </name>
    rispose:
    <q direct="unspecified" who="ciappelletto">
     Messer sí, anzi non vorrei io essere altrove, poscia che voi m'avete promesso di pregare Idio per me: senza che io ho avuta sempre spezial divozione al vostro Ordine. E per ciò vi priego che, come voi al vostro luogo sarete, facciate che a me vegna quel veracissimo corpo di Cristo il quale voi la mattina sopra l'altare consecrate; per ciò che, come che io degno non ne sia, io intendo con la vostra licenzia di prenderlo, e appresso la santa e ultima unzione, acciò che io, se vivuto son come peccatore, almeno muoia come cristiano
    </q>
    .
   </p>
   <p>
    <milestone id="p01010077"/>
    Il santo uomo disse che molto gli piacea e che egli diceva bene, e farebbe che di presente gli sarebbe apportato; e cosí fu.
   </p>
   <p>
    <milestone id="p01010078"/>
    Li due
    <name persref="fratelli-0101" type="person">
     fratelli
    </name>
    , li quali dubitavan forte non ser
    <name persref="ciappelletto" type="person">
     Ciappelletto
    </name>
    gl'ingannasse, s'eran posti appresso a un tavolato, il quale la camera dove ser
    <name persref="ciappelletto" type="person">
     Ciappelletto
    </name>
    giaceva dividea da un'altra, e ascoltando leggiermente udivano e intendevano ciò che ser
    <name persref="ciappelletto" type="person">
     Ciappelletto
    </name>
    al
    <name persref="frate-0101" type="person">
     frate
    </name>
    diceva; e aveano alcuna volta sí gran voglia di ridere, udendo le cose le quali egli confessava d'aver fatte, che quasi scoppiavano: e fra sé talora dicevano:
    <milestone id="p01010079"/>
    <q direct="unspecified" who="fratelli-0101">
     Che uomo è costui, il quale né vecchiezza né infermità né paura di morte, alla qual si vede vicino, né ancora di Dio, dinanzi al giudicio del quale di qui a picciola ora s'aspetta di dovere essere, dalla sua malvagità l'hanno potuto rimuovere, né far che egli cosí non voglia morire come egli è vivuto?
    </q>
    <milestone id="p01010080"/>
    Ma pur vedendo che sí aveva detto che egli sarebbe a sepoltura ricevuto in chiesa, niente del rimaso si curarono.
   </p>
   <p>
    <milestone id="p01010081"/>
    Ser
    <name persref="ciappelletto" type="person">
     Ciappelletto
    </name>
    poco appresso si comunicò: e peggiorando senza modo ebbe l'ultima unzione e poco passato vespro, quel dí stesso che la buona confessione fatta avea, si morí.
    <milestone id="p01010082"/>
    Per la qual cosa li due
    <name persref="fratelli-0101" type="person">
     fratelli
    </name>
    , ordinato di quello di lui medesimo come egli fosse onorevolemente sepellito e mandatolo a dire al luogo de' frati, e che essi vi venissero la sera a far la vigilia secondo l'usanza e la mattina per lo corpo, ogni cosa a ciò oportuna dispuosero.
   </p>
   <p>
    <milestone id="p01010083"/>
    Il santo
    <name persref="frate-0101" type="person">
     frate
    </name>
    che confessato l'avea, udendo che egli era trapassato, fu insieme col priore del luogo; e fatto sonare a capitolo, alli frati ragunati in quello mostrò ser
    <name persref="ciappelletto" type="person">
     Ciappelletto
    </name>
    essere stato santo uomo, secondo che per la sua confessione conceputo avea; e sperando per lui Domenedio dovere molti miracoli dimostrare, persuadette loro che con grandissima reverenzia e divozione quello corpo si dovesse ricevere.
    <milestone id="p01010084"/>
    Alla qual cosa il priore e gli altri frati creduli s'acordarono: e la sera, andati tutti là dove il corpo di ser
    <name persref="ciappelletto" type="person">
     Ciappelletto
    </name>
    giaceva, sopr'esso fecero una grande e solenne vigilia; e la mattina, tutti ve stiti co' camisci e co' pieviali, con li libri in mano e con le croci innanzi cantando andaron per questo corpo e con grandissima festa e solennità il recarono alla lor chiesa, seguendo quasi tutto il popolo della città, uomini e donne.
    <milestone id="p01010085"/>
    E nella chiesa postolo, il santo
    <name persref="frate-0101" type="person">
     frate
    </name>
    , che confessato l'avea, salito in sul pergamo di lui cominciò e della sua vita, de' suoi digiuni, della sua virginità, della sua simplicità e innocenzia e santità maravigliose cose a predicare, tra l'altre cose narrando quello che ser
    <name persref="ciappelletto" type="person">
     Ciappelletto
    </name>
    per lo suo maggior peccato piagnendo gli avea confessato, e come esso appena gli avea potuto metter nel capo che Idio gliele dovesse perdonare, da questo volgendosi a riprendere il popolo che ascoltava, dicendo:
    <q direct="unspecified" who="frate-0101">
     E voi, maladetti da Dio, per ogni fuscello di paglia che vi si volge tra' piedi bestemmiate Idio e la Madre e tutta la corte di Paradiso
    </q>
    .
   </p>
   <p>
    <milestone id="p01010086"/>
    E oltre a queste, molte altre cose disse della sua lealtà e della sua purità: e in brieve con le sue parole, alle quali era dalla gente della contrada data intera fede, sí il mise nel capo e nella divozion di tutti coloro che v'erano, che, poi che fornito fu l'uficio, con la maggior calca del mondo da tutti fu andato a baciargli i piedi e le mani, e tutti i panni gli furono indosso stracciati, tenendosi beato chi pure un poco di quegli potesse avere: e convenne che tutto il giorno cosí fosse tenuto, acciò che da tutti potesse essere veduto e visitato.
    <milestone id="p01010087"/>
    Poi, la vegnente notte, in una arca di marmo sepellito fu onorevolemente in una cappella: e a mano a mano il dí seguente vi cominciarono le genti a andare e a accender lumi e a adorarlo, e per conseguente a botarsi e a appicarvi le imagini della cera secondo la promession fatta.
    <milestone id="p01010088"/>
    E in tanto crebbe la fama della sua santità e divozione a lui, che quasi niuno era che in alcuna avversità fosse, che a altro santo che a lui si botasse, e chiamaronlo e chiamano san
    <name persref="ciappelletto" type="person">
     Ciappelletto
    </name>
    ; e affermano molti miracoli Idio aver mostrati per lui e mostrare tutto giorno a chi divotamente si raccomanda a lui.
   </p>
   <div3 type="commentary" who="panfilo">
    <p>
     <milestone id="p01010089"/>
     Cosí adunque visse e morí ser
     <name persref="ciappelletto" type="person">
      Cepparello
     </name>
     da Prato e santo divenne come avete udito. Il quale negar non voglio esser possibile lui esser beato nella presenza di Dio, per ciò che, come che la sua vita fosse scellerata e malvagia, egli poté in su lo stremo aver sí fatta contrizione, che per avventura Idio ebbe misericordia di lui e nel suo regno il ricevette: ma per ciò che questo n'è occulto, secondo quello che ne può apparire ragiono, e dico costui piú tosto dovere essere nelle mani del diavolo in perdizione che in Paradiso.
     <milestone id="p01010090"/>
     E se cosí è, grandissima si può la benignità di Dio cognoscere verso noi, la quale non al nostro errore ma alla purità della fé riguardando, cosí faccendo noi nostro mezzano un suo nemico, amico credendolo, ci essaudisce, come se a uno veramente santo per mezzano della sua grazia ricorressimo.
     <milestone id="p01010091"/>
     E per ciò, acciò che noi per la sua grazia nelle presenti avversità e in questa compagnia cosí lieta siamo sani e salvi servati, lodando il suo nome nel quale cominciata l'abbiamo, Lui in reverenza avendo, ne' nostri bisogni gli ci raccomanderemo sicurissimi d'essere uditi.
    </p>
   </div3>
   <div3 type="commentary" who="author">
    <p>
     <milestone id="p01010092"/>
     E qui si tacque.
    </p>
   </div3>
  </div2>
 </TEI>
</TEI>