<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <div2 id="nov0610" type="novella" who="dioneo">
  <head>
   Novella Decima
  </head>
  <argument>
   <p>
    <milestone id="p06100001"/>
    <name persref="fratecipolla" type="person">
     Frate Cipolla
    </name>
    promette a certi contadini di mostrar loro la penna dell'agnolo Gabriello; in luogo della quale trovando carboni, quegli dice esser di quegli che arrostirono san Lorenzo.
   </p>
  </argument>
  <div3 type="commentary" who="author">
   <p>
    <milestone id="p06100002"/>
    Essendo ciascuno della brigata della sua novella riuscito, conobbe
    <name persref="dioneo" type="person">
     Dioneo
    </name>
    che a lui toccava il dover dire; per la qual cosa, senza troppo solenne comandamento aspettare, imposto silenzio a quegli che il sentito motto di
    <name persref="guidocavalcanti" type="person">
     Guido
    </name>
    lodavano, incominciò:
   </p>
  </div3>
  <div3 type="commentary" who="dioneo">
   <p>
    <milestone id="p06100003"/>
    Vezzose donne, quantunque io abbia per privilegio di poter di quel che piú mi piace parlare, oggi io non intendo di volere da quella materia separarmi della quale voi tutte avete assai acconciamente parlato; ma, seguitando le vostre pedate, intendo di mostrarvi quanto cautamente con subito riparo uno de' frati di santo Antonio fuggisse uno scorno che da due giovani apparecchiato gli era.
    <milestone id="p06100004"/>
    Né vi dovrà esser grave perché io, per ben dir la novella compiuta, alquanto in parlar mi distenda, se al sol guarderete il qual è ancora a mezzo il cielo.
   </p>
  </div3>
  <p>
   <milestone id="p06100005"/>
   <name placeref="certaldo" type="place">
    Certaldo
   </name>
   , come voi forse avete potuto udire, è un castel di
   <name placeref="valdelsa" type="place">
    Valdelsa
   </name>
   posto nel nostro contado, il quale, quantunque piccol sia, già di nobili uomini e d'agiati fu abitato;
   <milestone id="p06100006"/>
   nel quale, per ciò che buona pastura vi trovava, usò un lungo tempo d'andare ogni anno una volta a ricoglier le limosine fatte loro dagli sciocchi un de' frati di santo Antonio, il cui nome era
   <name persref="fratecipolla" type="person">
    frate Cipolla
   </name>
   , forse non meno per lo nome che per altra divozione vedutovi volontieri, con ciò sia cosa che quel terreno produca cipolle famose per tutta
   <name placeref="toscana" type="place">
    Toscana
   </name>
   .
   <milestone id="p06100007"/>
   Era questo
   <name persref="fratecipolla" type="person">
    frate Cipolla
   </name>
   di persona piccolo, di pelo rosso e lieto nel viso e il miglior brigante del mondo: e oltre a questo, niuna scienza avendo, sí ottimo parlatore e pronto era, che chi conosciuto non l'avesse, non solamente un gran rettorico l'avrebbe stimato, ma avrebbe detto esser Tulio medesimo o forse Quintiliano: e quasi di tutti quegli della contrada era compare o amico o benivogliente.
  </p>
  <p>
   <milestone id="p06100008"/>
   Il quale, secondo la sua usanza, del mese d'agosto tra l'altre v'andò una volta; e una domenica mattina, essendo tutti i buoni uomini e le femine delle ville da torno venuti alla messa nella calonica, quando tempo gli parve, fattosi innanzi disse:
   <milestone id="p06100009"/>
   <q direct="unspecified" who="fratecipolla">
    Signori e donne, come voi sapete, vostra usanza è di mandare ogni anno a' poveri del baron messer Santo Antonio del vostro grano e delle vostre biade, chi poco e chi assai, secondo il podere e la divozion sua, acciò che il beato santo Antonio vi sia guardia de' buoi e degli asini e de' porci e delle pecore vostre;
    <milestone id="p06100010"/>
    e oltre a ciò solete pagare, e spezialmente quegli che alla nostra compagnia scritti sono, quel poco debito che ogni anno si paga una volta. Alle quali cose ricogliere io sono dal mio maggiore, cioè da messer l'abate, stato mandato, e per ciò, con la benedizion di Dio, dopo nona, quando udirete sonare le campanelle, verrete qui di fuori della chiesa là dove io al modo usato vi farò la predicazione, e bacerete la croce;
    <milestone id="p06100011"/>
    e oltre a ciò, per ciò che divotissimi tutti vi conosco del barone messer santo Antonio, di spezial grazia vi mostrerò una santissima e bella reliquia, la quale io medesimo già recai dalle sante terre d'oltremare: e questa è una delle penne dell'agnol Gabriello, la quale nella camera della Vergine Maria rimase quando egli la venne ad annunziare in
    <name placeref="nazarette" type="place">
     Nazarette
    </name>
    .
   </q>
   <milestone id="p06100012"/>
   E questo detto, si tacque e ritornossi alla messa.
  </p>
  <p>
   <milestone id="p06100013"/>
   Erano, quando
   <name persref="fratecipolla" type="person">
    frate Cipolla
   </name>
   queste cose diceva, tra gli altri molti nella chiesa due giovani astuti molto, chiamato l'uno
   <name persref="giovannibragoniera" type="person">
    Giovanni del Bragoniera
   </name>
   e l'altro
   <name persref="biagiopizzini" type="person">
    Biagio Pizzini
   </name>
   , li quali, poi che alquanto tra sé ebbero riso della reliquia di
   <name persref="fratecipolla" type="person">
    frate Cipolla
   </name>
   , ancora che molto fossero suoi amici e di sua brigata, seco proposero di fargli di questa penna alcuna beffa.
   <milestone id="p06100014"/>
   E avendo saputo che
   <name persref="fratecipolla" type="person">
    frate Cipolla
   </name>
   la mattina desinava nel castello con un suo amico, come a tavola il sentirono cosí se ne scesero alla strada e all'albergo dove il frate era smontato se n'andarono con questo proponimento, che
   <name persref="biagiopizzini" type="person">
    Biagio
   </name>
   dovesse tenere a parole il fante di
   <name persref="fratecipolla" type="person">
    frate Cipolla
   </name>
   e
   <name persref="giovannibragoniera" type="person">
    Giovanni
   </name>
   dovesse tralle cose del frate cercare di questa penna, chente che ella si fosse, e torgliele, per vedere come egli di questo fatto poi dovesse al popol dire.
  </p>
  <p>
   <milestone id="p06100015"/>
   Aveva
   <name persref="fratecipolla" type="person">
    frate Cipolla
   </name>
   un suo fante, il quale alcuni chiamavano
   <name persref="guccio" type="person">
    Guccio Balena
   </name>
   e altri
   <name persref="guccio" type="person">
    Guccio Imbratta
   </name>
   , e chi gli diceva
   <name persref="guccio" type="person">
    Guccio Porco
   </name>
   : il quale era tanto cattivo, che egli non è vero che mai Lippo Topo ne facesse alcun cotanto.
   <milestone id="p06100016"/>
   Di cui spesse volte
   <name persref="fratecipolla" type="person">
    frate Cipolla
   </name>
   era usato di motteggiare con la sua brigata e di dire:
   <q direct="unspecified">
    Il fante mio ha in sé nove cose tali che, se qualunque è l'una di quelle fosse in Salamone o in Aristotile o in Seneca, avrebbe forza di guastare ogni lor vertú, ogni lor senno, ogni lor santità. Pensate adunque che uom dee essere egli, nel quale né vertú né senno né santità alcuna è, avendone nove!
   </q>
   ;
   <milestone id="p06100017"/>
   e essendo alcuna volta domandato quali fossero queste nove cose, e egli, avendole in rima messe, rispondeva:
   <q direct="unspecified" who="fratecipolla">
    Dirolvi: egli è tardo, sugliardo e bugiardo; negligente, disubidente e maldicente; trascutato, smemorato e scostumato; senza che egli ha alcune altre teccherelle con queste, che si taccion per lo migliore.
    <milestone id="p06100018"/>
    E quel che sommamente è da rider de' fatti suoi è che egli in ogni luogo vuol pigliar moglie e tor casa a pigione; e avendo la barba grande e nera e unta, gli par sí forte esser bello e piacevole, che egli s'avisa che quante femine il veggano tutte di lui s'innamorino, e essendo lasciato, a tutte andrebbe dietro perdendo la coreggia.
    <milestone id="p06100019"/>
    È il vero che egli m'è d'un grande aiuto, per ciò che mai niun non mi vuol sí segreto parlare, che egli non voglia la sua parte udire; e se avviene che io d'alcuna cosa sia domandato, ha sí gran paura che io non sappia rispondere, che prestamente risponde egli e sí e no, come giudica si convenga.
   </q>
  </p>
  <p>
   <milestone id="p06100020"/>
   A costui, lasciandolo all'albergo, aveva
   <name persref="fratecipolla" type="person">
    frate Cipolla
   </name>
   comandato che ben guardasse che alcuna persona non toccasse le cose sue, e spezialmente le sue bisacce, per ciò che in quelle erano le cose sacre.
   <milestone id="p06100021"/>
   Ma
   <name persref="guccio" type="person">
    Guccio Imbratta
   </name>
   , il quale era piú vago di stare in cucina che sopra i verdi rami l'usignuolo, e massimamente se fante vi sentiva niuna, avendone in quella dell'oste una veduta, grassa e grossa e piccola e mal fatta, con un paio di poppe che parean due ceston da letame e con un viso che parea de' Baronci, tutta sudata, unta e affumicata, non altramenti che si gitti l'avoltoio alla carogna, lasciata la camera di
   <name persref="fratecipolla" type="person">
    frate Cipolla
   </name>
   aperta e tutte le sue cose in abbandono, là si calò.
   <milestone id="p06100022"/>
   E ancora che d'agosto fosse, postosi presso al fuoco a sedere, cominciò con costei, che
   <name persref="nuta" type="person">
    Nuta
   </name>
   aveva nome, a entrare in parole e dirle che egli era gentile uomo per procuratore e che egli aveva de' fiorini piú di millantanove, senza quegli che egli aveva a dare altrui, che erano anzi piú che meno, e che egli sapeva tante cose fare e dire, che domine pure unquanche.
   <milestone id="p06100023"/>
   E senza riguardare a un suo cappuccio sopra il quale era tanto untume, che avrebbe condito il calderon d'Altopascio, e a un suo farsetto rotto e ripezzato e intorno al collo e sotto le ditella smaltato di sucidume, con piú macchie e di piú colori che mai drappi fossero tartereschi o indiani, e alle sue scarpette tutte rotte e alle calze sdrucite, le disse, quasi stato fosse il siri di Castiglione, che rivestir la voleva e rimetterla in arnese, e trarla di quella cattività di star con altrui e senza gran possession d'avere ridurla in isperanza di miglior fortuna e altre cose assai:
   <milestone id="p06100024"/>
   le quali quantunque molto affettuosamente le dicesse, tutte in vento convertite, come le piú delle sue imprese facevano, tornarono in niente.
  </p>
  <p>
   <milestone id="p06100025"/>
   Trovarono adunque i due giovani
   <name persref="guccio" type="person">
    Guccio Porco
   </name>
   intorno alla
   <name persref="nuta" type="person">
    Nuta
   </name>
   occupato; della qual cosa contenti, per ciò che mezza la lor fatica era cessata, non contradicendolo alcuno nella camera di
   <name persref="fratecipolla" type="person">
    frate Cipolla
   </name>
   , la quale aperta trovarono, entrati, la prima cosa che venne lor presa per cercare fu la bisaccia nella quale era la penna;
   <milestone id="p06100026"/>
   la quale aperta, trovarono in un gran viluppo di zendado fasciata una piccola cassettina; la quale aperta, trovarono in essa una penna di quelle della coda d'un pappagallo, la quale avvisarono dovere esser quella che egli promessa avea di mostrare a' certaldesi.
   <milestone id="p06100027"/>
   E certo egli il poteva a quei tempi leggiermente far credere, per ciò che ancora non erano le morbidezze d'
   <name placeref="egitto" type="place">
    Egitto
   </name>
   , se non in piccola quantità, trapassate in
   <name placeref="toscana" type="place">
    Toscana
   </name>
   , come poi in grandissima copia con disfacimento di tutta
   <name placeref="italia" type="person">
    Italia
   </name>
   son trapassate:
   <milestone id="p06100028"/>
   e dove che elle poco conosciute fossero, in quella contrada quasi in niente erano da gli abitanti sapute; anzi, durandovi ancora la rozza onestà degli antichi, non che veduti avessero pappagalli ma di gran lunga la maggior parte mai uditi non gli avean ricordare.
   <milestone id="p06100029"/>
   Contenti adunque i giovani d'aver la penna trovata, quella tolsero e, per non lasciare la cassetta vota, vedendo carboni in un canto della camera, di quegli la cassetta empierono; e richiusala e ogni cosa racconcia come trovata avevano, senza essere stati veduti, lieti se ne vennero con la penna e cominciarono a aspettare quello che
   <name persref="fratecipolla" type="person">
    frate Cipolla
   </name>
   , in luogo della penna trovando carboni, dovesse dire.
  </p>
  <p>
   <milestone id="p06100030"/>
   Gli uomini e le femine semplici che nella chiesa erano, udendo che veder dovevano la penna dell'agnol Gabriello dopo nona, detta la messa, si tornarono a casa; e dettolo l'un vicino all'altro e l'una comare all'altra, come desinato ebbero ogni uomo, tanti uomini e tante femine concorsono nel castello, che appena vi capeano, con desiderio aspettando di veder questa penna.
   <milestone id="p06100031"/>
   <name persref="fratecipolla" type="person">
    Frate Cipolla
   </name>
   , avendo ben desinato e poi alquanto dormito, un poco dopo nona levatosi e sentendo la moltitudine grande esser venuta di contadini per dovere la penna vedere, mandò a
   <name persref="guccio" type="person">
    Guccio Imbratta
   </name>
   che la sú con le campanelle venisse e recasse le sua bisacce.
   <milestone id="p06100032"/>
   Il quale, poi che con fatica dalla cucina e dalla
   <name persref="nuta" type="person">
    Nuta
   </name>
   si fu divelto, con le cose addimandate con fatica lassú n'andò: dove ansando giunto, per ciò che il ber dell'acqua gli avea molto fatto crescere il corpo, per comandamento di
   <name persref="fratecipolla" type="person">
    frate Cipolla
   </name>
   andatone in su la porta della chiesa, forte incominciò le campanelle a sonare.
  </p>
  <p>
   <milestone id="p06100033"/>
   Dove, poi che tutto il popolo fu ragunato,
   <name persref="fratecipolla" type="person">
    frate Cipolla
   </name>
   , senza essersi avveduto che niuna sua cosa fosse stata mossa, cominciò la sua predica, e in acconcio de' fatti suoi disse molte parole;
   <milestone id="p06100034"/>
   e dovendo venire al mostrar della penna dell'agnolo Gabriello, fatta prima con grande solennità la confessione, fece accender due torchi, e soavemente sviluppando il zendado, avendosi prima tratto il cappuccio, fuori la cassetta ne trasse. E dette primieramente alcune parolette a laude e a commendazione dell'agnolo Gabriello e della sua reliquia, la cassetta aperse.
   <milestone id="p06100035"/>
   La quale come piena di carboni vide, non sospicò che ciò che
   <name persref="guccio" type="person">
    Guccio Balena
   </name>
   gli avesse fatto, per ciò che nol conosceva da tanto, né il maladisse del male aver guardato che altri ciò non facesse, ma bestemmiò tacitamente sé, che a lui la guardia delle sue cose aveva commessa, conoscendol, come faceva, negligente, disubidente, trascurato e smemorato.
   <milestone id="p06100036"/>
   Ma non per tanto, senza mutar colore, alzato il viso e le mani al cielo, disse sí che da tutti fu udito:
   <q direct="unspecified" who="fratecipolla">
    O Idio, lodata sia sempre la tua potenzia!
   </q>
  </p>
  <p>
   <milestone id="p06100037"/>
   Poi richiusa la cassetta e al popolo rivolto disse:
   <q direct="unspecified" who="fratecipolla">
    Signori e donne, voi dovete sapere che, essendo io ancora molto giovane, io fui mandato dal mio superiore in quelle parti dove apparisce il sole, e fummi commesso con espresso comandamento che io cercassi tanto che io trovassi i privilegi del
    <name placeref="porcellana" type="place">
     Porcellana
    </name>
    , li quali, ancora che a bollar niente costassero, molto piú utili sono a altrui che a noi.
    <milestone id="p06100038"/>
    Per la qual cosa messom'io cammino, di
    <name placeref="venezia" type="place">
     Vinegia
    </name>
    partendomi e andandomene per lo
    <name placeref="borgogreci" type="place">
     Borgo de' Greci
    </name>
    e di quindi per lo
    <name placeref="reamegarbo" type="place">
     reame del Garbo
    </name>
    cavalcando e per
    <name placeref="baldacca" type="place">
     Baldacca
    </name>
    , pervenni in
    <name placeref="parione" type="place">
     Parione
    </name>
    , donde, non senza sete, dopo alquanto per venni in
    <name placeref="sardegna" type="place">
     Sardigna
    </name>
    .
    <milestone id="p06100039"/>
    Ma perché vi vo io tutti i paesi cerchi da me divisando? Io capitai, passato il braccio di San Giorgio, in
    <name placeref="truffia" type="place">
     Truffia
    </name>
    e in
    <name placeref="buffia" type="place">
     Buffia
    </name>
    , paesi molto abitati e con gran popoli; e di quindi pervenni in terra di
    <name placeref="menzogna" type="place">
     Menzogna
    </name>
    , dove molti de' nostri frati e d'altre religioni trovai assai, li quali tutti il disagio andavan per l'amor di Dio schifando, poco dell'altrui fatiche curandosi, dove la loro utilità vedessero seguitare, nulla altra moneta spendendo che senza conio per quei paesi:
    <milestone id="p06100040"/>
    e quindi passai in terra d'
    <name placeref="abruzzi" type="place">
     Abruzzi
    </name>
    , dove gli uomini e le femine vanno in zoccoli su pe' monti, rivestendo i porci delle lor busecchie medesime;
    <milestone id="p06100041"/>
    e poco piú là trovai gente che portano il pan nelle mazze e 'l vin nelle sacca: da' quali alle montagne de' bachi pervenni, dove tutte le acque corrono alla 'ngiú.
    <milestone id="p06100042"/>
    E in brieve tanto andai adentro, che io pervenni mei infino in
    <name placeref="indiapastinacca" type="place">
     India Pastinaca
    </name>
    , là dove io vi giuro, per l'abito che io porto addosso che io vidi volare i pennati, cosa incredibile a chi non gli avesse veduti; ma di ciò non mi lasci mentire
    <name persref="masosaggio" type="person">
     Maso del Saggio
    </name>
    , il quale gran mercante io trovai là, che schiacciava noci e vendeva gusci a ritaglio.
    <milestone id="p06100043"/>
    Ma non potendo quello che io andava cercando trovare, perciò che da indi in là si va per acqua, indietro tornandomene, arrivai in quelle sante terre dove l'anno di state vi vale il pan freddo quattro denari, e il caldo v'è per niente. E quivi trovai il venerabile padre messer Nonmiblasmete Sevoipiace, degnissimo patriarca di
    <name placeref="gerusalemme" type="place">
     Ierusalem
    </name>
    .
    <milestone id="p06100044"/>
    Il quale, per reverenzia dell'abito che io ho sempre portato del baron messer santo Antonio, volle che io vedessi tutte le sante reliquie le quali egli appresso di sé aveva; e furon tante che, se io ve le volessi tutte contare, io non ne verrei a capo in parecchie miglia, ma pure, per non lasciarvi sconsolate, ve ne dirò alquante.
    <milestone id="p06100045"/>
    Egli primieramente mi mostrò il dito dello Spirito Santo cosí intero e saldo come fu mai, e il ciuffetto del serafino che apparve a san Francesco, e una dell'unghie de' Gherubini, e una delle coste del Verbum caro fatti alle finestre, e de' vestimenti della Santa Fé catolica, e alquanti de' raggi della stella che apparve a' tre Magi in oriente, e un ampolla del sudore di san Michele quando combatté col diavole, e la mascella della Morte di san Lazzaro e altre.
    <milestone id="p06100046"/>
    E per ciò che io liberamente gli feci copia delle piagge di
    <name placeref="mmorello" type="place">
     Monte Morello
    </name>
    in volgare e d'alquanti capitoli del
    <name placeref="caprezio" type="place">
     Caprezio
    </name>
    , li quali egli lungamente era andati cercando, mi fece egli partefice delle sue sante reliquie:
    <milestone id="p06100047"/>
    e donommi uno de' denti della santa Croce, e in una ampolletta alquanto del suono delle campane del tempio di Salomone e la penna dell'agnol Gabriello, della quale già detto v'ho, e l'un de' zoccoli di san Gherardo da Villamagna (il quale io, non ha molto, a
    <name placeref="firenze" type="place">
     Firenze
    </name>
    donai a Gherardo di Bonsi, il quale in lui ha grandissima divozione) e diedemi de' carboni, co' quali fu il beatissimo martire san Lorenzo arrostito; le quali cose io tutte di qua con meco divotamente le recai, e holle tutte.
    <milestone id="p06100048"/>
    È il vero che il mio maggiore non ha mai sofferto che io l'abbia mostrate infino a tanto che certificato non s'è se desse sono o no; ma ora che per certi miracoli fatti da esse e per lettere ricevute dal Patriarca fatto n'è certo m'ha conceduta licenzia che io le mostri; ma io, temendo di fidarle altrui, sempre le porto meco.
    <milestone id="p06100049"/>
    Vera cosa è che io porto la penna dell'agnol Gabriello, acciò che non si guasti, in una cassetta e i carboni co' quali fu arrostito san Lorenzo in un'altra; le quali son sí simiglianti l'una all'altra, che spesse volte mi vien presa l'una per l'altra, e al presente m'è avvenuto; per ciò che, credendomi io qui avere arrecata la cassetta dove era la penna, io ho arrecata quella dove sono i carboni.
    <milestone id="p06100050"/>
    Il quale io non reputo che stato sia errore, anzi mi pare esser certo che volontà sia stata di Dio e che Egli stesso la cassetta de' carboni ponesse nelle mie mani, ricordandom'io pur testé che la festa di san Lorenzo sia di qui a due dí.
    <milestone id="p06100051"/>
    E per ciò, volendo Idio che io, col mostrarvi i carboni co' quali esso fu arrostito, raccenda nelle vostre anime la divozione che in lui aver dovete, non la penna che io voleva, ma i benedetti carboni spenti dall'omor di quel santissimo corpo mi fé pigliare.
    <milestone id="p06100052"/>
    E per ciò, figliuoli benedetti, trarretevi i cappucci e qua divotamente v'appresserete a vedergli. Ma prima voglio che voi sappiate che chiunque da questi carboni in segno di croce è tocco, tutto quello anno può viver sicuro che fuoco nol cocerà che non si senta.
   </q>
  </p>
  <p>
   <milestone id="p06100053"/>
   E poi che cosí detto ebbe, cantando una laude di san Lorenzo, aperse la cassetta e mostrò i carboni; li quali poi che alquanto la stolta moltitudine ebbe con ammirazione reverentemente guardati, con grandissima calca tutti s'appressarono a
   <name persref="fratecipolla" type="person">
    frate Cipolla
   </name>
   e, migliori offerte dando che usati non erano, che con essi gli dovesse toccare il pregava ciascuno.
   <milestone id="p06100054"/>
   Per la qual cosa
   <name persref="fratecipolla" type="person">
    frate Cipolla
   </name>
   , recatisi questi carboni in mano, sopra li lor camisciotti bianchi e sopra i farsetti e sopra li veli delle donne cominciò a fare le maggior croci che vi capevano, affermando che tanto quanto essi scemavano a far quelle croci, poi ricrescevano nella cassetta, sí come egli molte volte aveva provato.
  </p>
  <p>
   <milestone id="p06100055"/>
   E in cotal guisa, non senza sua grandissima utilità avendo tutti crociati i certaldesi, per presto accorgimento fece coloro rimanere scherniti, che lui, togliendogli la penna, avevan creduto schernire. Li quali stati alla sua predica e avendo udito il nuovo riparo preso da lui e quanto da lungi fatto si fosse e con che parole, avevan tanto riso che eran creduti smascellare.
   <milestone id="p06100056"/>
   E poi che partito si fu il vulgo, a lui andatisene, con la maggior festa del mondo ciò che fatto avevan gli discoprirono, e appresso gli renderono la sua penna; la quale l'anno seguente gli valse non meno che quel giorno gli fosser valuti i carboni.
  </p>
 </div2>
</TEI>