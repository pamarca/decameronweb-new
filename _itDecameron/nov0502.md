---
title: "Novella Seconda"
day: "nov0502"
layout: "single-xml"
---
<div id="nov0502" type="novella" who="emilia">
<head>Novella Seconda</head>
<argument>
<p>
<milestone id="p05020001"/>
<name persref="gostanza" type="person">Gostanza</name> ama 
            <name persref="martuccio" type="person">Martuccio Gomito</name>, la quale, udendo che morto era, per disperata sola si mette in una barca, la quale dal vento fu trasportata a 
            <name placeref="susa" type="place">Susa</name>; ritruoval vivo in 
            <name placeref="tunisi" type="place">Tunisi</name>, palesaglisi, e egli grande essendo col re per consigli dati, sposatala, ricco con lei in 
            <name placeref="lipari" type="place">Lipari</name> se ne torna.</p>
</argument>
<div3 type="commentary" who="author">
<p>
<milestone id="p05020002"/>La 
            <name persref="fiammetta" type="person">reina</name>, finita sentendo la novella di 
            <name persref="panfilo" type="person">Panfilo</name>, poscia che molto commendata l'ebbe, a 
            <name persref="emilia" type="person">Emilia</name> impose che una dicendone seguitasse; la quale cosí cominciò:</p>
</div3>
<div3 type="commentary" who="emilia">
<p>
<milestone id="p05020003"/>Ciascun si dee meritamente dilettare di quelle cose alle quali egli vede i guiderdoni secondo le affezioni seguitare: e per ciò che amare merita piú tosto diletto che afflizione a lungo andare, con molto mio maggior piacere della presente materia parlando ubidirò la 
            <name persref="fiammetta" type="person">reina</name>, che della precedente non feci il 
            <name persref="filostrato" type="person">re</name>.</p>
</div3>
<p>
<milestone id="p05020004"/>Dovete adunque, dilicate donne, sapere che vicin di 
          <name placeref="sicilia" type="place">Cicilia</name> è una isoletta chiamata 
          <name placeref="lipari" type="place">Lipari</name>, nella quale non è ancora gran tempo, fu una bellissima giovane chiamata 
          <name persref="gostanza" type="person">Gostanza</name>, d'assai orrevoli genti dell'isola nata; della quale un giovane che dell'isola era, chiamato 
          <name persref="martuccio" type="person">Martuccio Gomito</name>, assai legiadro e costumato e nel suo mestier valoroso, s'innamorò. 
          <milestone id="p05020005"/>La quale sí di lui similmente s'accese, che mai ben non sentiva se non quanto il vedeva; e disiderando 
          <name persref="martuccio" type="person">Martuccio</name> d'averla per moglie, al padre di lei la fece adimandare, il quale rispose lui esser povero e per ciò non volergliele dare. 
          <milestone id="p05020006"/>
<name persref="martuccio" type="person">Martuccio</name>, sdegnato di vedersi per povertà rifiutare, con certi suoi amici e parenti giurò di mai in 
          <name placeref="lipari" type="place">Lipari</name> non tornare se non ricco; e quindi partitosi, corseggiando cominciò a costeggiare la 
          <name placeref="barberia" type="place">Barberia</name>, rubando ciascuno che meno poteva di lui: nella qual cosa assai gli fu favorevole la fortuna, se egli avesse saputo porre modo alle felicità sue. 
          <milestone id="p05020007"/>Ma non bastandogli d'essere egli e' suoi compagni in brieve tempo divenuti ricchissimi, mentre che di trasricchire cercavano avvenne che da certi legni di saracini, dopo lunga difesa, co' suoi compagni fu preso e rubato, e di lor la maggior parte da' saracini mazzerati e isfondolato il legno, esso menato a 
          <name placeref="tunisi" type="place">Tunisi</name> fu messo in prigione e in lunga miseria guardato.</p>
<p>
<milestone id="p05020008"/>In 
          <name placeref="lipari" type="place">Lipari</name> tornò, non per uno o per due ma per molte e diverse persone, la novella che tutti quegli che con 
          <name persref="martuccio" type="person">Martuccio</name> erano sopra il legnetto erano stati annegati. 
          <milestone id="p05020009"/>La 
          <name persref="gostanza" type="person">giovane</name>, la quale senza misura della partita di 
          <name persref="martuccio" type="person">Martuccio</name> era stata dolente, udendo lui con gli altri esser morto, lungamente pianse e seco dispose di non voler piú vivere; e non sofferendole il cuore di se medesima con alcuna violenzia uccidere, pensò nuova necessità dare alla sua morte: 
          <milestone id="p05020010"/>e uscita segretamente una notte di casa il padre e al porto venutasene, trovò per ventura alquanto separata dall'altre navi una navicella di pescatori, la quale, per ciò che pure allora smontati n'erano i signori di quella, d'albero e di vela e di remi la trovò fornita. 
          <milestone id="p05020011"/>Sopra la quale prestamente montata e co' remi alquanto in mar tiratasi, ammaestrata alquanto dell'arte marenaresca sí come generalmente tutte le femine in quella isola sono, fece vela e gittò via i remi e il timone e al vento tutta si commise, 
          <milestone id="p05020012"/>avvisando dover di necessità avvenire o che il vento barca senza carico e senza governator rivolgesse, o a alcuno scoglio la percotesse e rompesse, di che ella, eziandio se campar volesse, non potesse ma di necessità annegasse; e avviluppatasi la testa in un mantello nel fondo della barca piagnendo si mise a giacere.</p>
<p>
<milestone id="p05020013"/>Ma tutto altramenti adivenne che ella avvisato non avea: per ciò che, essendo quel vento che traeva tramontana e questo assai soave, e non essendo quasi mare e ben reggente la barca, il seguente dí alla notte che sú montata v'era, in sul vespro ben cento miglia sopra 
          <name placeref="tunisi" type="place">Tunisi</name> a una piaggia vicina a una città chiamata 
          <name placeref="susa" type="place">Susa</name> ne la portò. 
          <milestone id="p05020014"/>La 
          <name persref="gostanza" type="person">giovane</name> d'esser piú in terra che in mare niente sentiva, sí come colei che mai per alcuno accidente da giacere non aveva il capo levato né di levare intendeva.</p>
<p>
<milestone id="p05020015"/>Era allora per avventura, quando la barca ferí sopra il lito, una povera 
          <name persref="carapresa" type="person">feminetta</name> alla marina la quale levava dal sole reti di suoi pescatori. 
          <milestone id="p05020016"/>La quale, vedendo la barca, si maravigliò come con la vela piena fosse lasciata percuotere in terra; e pensando che in quella i pescatori dormissono, andò alla barca e niuna altra persona che questa 
          <name persref="gostanza" type="person">giovane</name> vi vide; la quale essalei che forte dormiva chiamò molte volte e, alla fine fattala risentire e all'abito conosciutala che cristiana era, parlando latino la dimandò come fosse che ella quivi in quella barca cosí soletta fosse arrivata. 
          <milestone id="p05020017"/>La giovane, udendo la favella latina, dubitò non forse altro vento l'avesse a 
          <name placeref="lipari" type="place">Lipari</name> ritornata; e subitamente levatasi in piè riguardò a torno e, non conoscendo le contrade e veggendosi in terra, domandò la buona femina dove ella fosse.</p>
<p>
<milestone id="p05020018"/>A cui la buona 
          <name persref="carapresa" type="person">femina</name> rispose: 
          <q direct="unspecified" who="carapresa">Figliuola mia, tu se' vicina a 
          <name placeref="susa" type="place">Susa</name> in Barberia.</q></p>
<p>
<milestone id="p05020019"/>Il che udito, la 
          <name persref="gostanza" type="person">giovane</name>, dolente che Idio non le aveva voluto la morte mandare, dubitando di vergogna e non sappiendo che farsi, a piè della sua barca a seder postasi cominciò a piagnere. 
          <milestone id="p05020020"/>La buona 
          <name persref="carapresa" type="person">femina</name>, questo vedendo, ne le prese pietà e tanto lapregò, che in una sua capannetta la menò, e quivi tanto la lusingò, che ella le disse come quivi arrivata fosse; per che, sentendola la buona femina essere ancor digiuna, suo pan duro e alcun pesce e acqua l'apparecchiò e tanto la pregò, che ella mangiò un poco. 
          <milestone id="p05020021"/>La 
          <name persref="gostanza" type="person">Gostanza</name> appresso domandò chi fosse la buona femina che cosí latin parlava; a cui ella disse che da 
          <name placeref="trapani" type="place">Trapani</name> era e aveva nome 
          <name persref="carapresa" type="person">Carapresa</name> e quivi serviva certi pescatori cristiani. 
          <milestone id="p05020022"/>La giovane, udendo dire 
          <name persref="carapresa" type="person">'Carapresa'</name>, quantunque dolente fosse molto e non sappiendo ella stessa che ragione a ciò la si movesse, in se stessa prese buono agurio d'aver questo nome udito e cominciò a sperar senza saper che e alquanto a cessare il disiderio della morte: e, senza manifestar chi si fosse né donde, priegò caramente la buona femina che per l'amor di Dio avesse misericordia della sua giovanezza e che alcun consiglio le desse per lo quale ella potesse fuggire che villania fatta non le fosse.</p>
<p>
<milestone id="p05020023"/>
<name persref="carapresa" type="person">Carapresa</name>, udendo costei, a guisa di buona femina, lei nella capannetta lasciata, prestamente raccolte le sue reti a lei ritornò, e tutta nel suo mantello stesso chiusala in 
          <name placeref="susa" type="place">Susa</name> con seco la menò; e quivi pervenuta le disse: 
          <milestone id="p05020024"/>
<q direct="unspecified">
<name persref="gostanza" type="person">Gostanza</name>, io ti menerò in casa d'una bonissima donna saracina, alla quale io fo molto spesso servigio di sue bisogne, e ella è donna antica e misericordiosa; io le ti raccomanderò quanto io potrò il piú e certissima sono che ella ti riceverà volentieri e come figliuola ti tratterà, e tu, con lei stando, t'ingegnerai a tuo potere servendola d'acquistare la grazia sua insino a tanto che Idio ti mandi miglior ventura;</q>e come ella disse cosí fece.</p>
<p>
<milestone id="p05020025"/>La donna, la qual vecchia era oramai, udita costei, guardò la giovane nel viso e cominciò a lagrimare, e presala le basciò la fronte, e poi per la mano nella sua casa ne la menò, nella quale ella con alquante altre femine dimorava senza alcuno uomo, e tutte di diverse cose lavoravano di lor mano, di seta, di palma, di cuoio diversi lavorii faccendo. 
          <milestone id="p05020026"/>De' quali la giovane in pochi dí apparò a fare alcuno con loro insieme incominciò a lavorare, e in tanta grazia e buono amore venne della buona donna e dell'altre, che fu maravigliosa cosa; e in poco spazio di tempo, mostrandogliele esse, il lor linguaggio apparò.</p>
<p>
<milestone id="p05020027"/>Dimorando adunque la giovane in 
          <name placeref="susa" type="place">Susa</name>, essendo già stata a casa sua pianta per perduta e per morta, avvenne che, essendo re di 
          <name placeref="tunisi" type="place">Tunisi</name> uno che si chiamava 
          <name persref="meriabdela" type="person">Meriabdela</name>, un giovane di gran parentado e di molta potenza, il quale era in 
          <name persref="granada" type="person">Granata</name>, dicendo che a lui il reame di 
          <name placeref="tunisi" type="place">Tunisi</name> apparteneva, fatta grandissima moltitudine di gente, sopra il re di 
          <name placeref="tunisi" type="place">Tunisi</name> se ne venne per cacciarlo del regno.</p>
<p>
<milestone id="p05020028"/>Le quali cose venendo a orecchie a 
          <name persref="martuccio" type="person">Martuccio Gomito</name> in prigione, il quale molto bene sapeva il barbaresco, e udendo che il 
          <name persref="meriabdela" type="person">re</name> di 
          <name placeref="tunisi" type="place">Tunisi</name> faceva grandissimo sforzo a sua difesa, disse a un di quegli li quali lui e' suoi compagni guardavano: 
          <q direct="unspecified" who="martuccio">Se io potessi parlare al re, e' mi dà il cuore che io gli darei un consiglio per lo quale egli vincerebbe la guerra sua.</q></p>
<p>
<milestone id="p05020029"/>La guardia disse queste parole al suo signore, il quale al re il rapportò incontanente; per la qual cosa il re comandò che 
          <name persref="martuccio" type="person">Martuccio</name> gli fosse menato; e domandato da lui che consiglio il suo fosse, gli rispose cosí: 
          <milestone id="p05020030"/>
<q direct="unspecified" who="martuccio">Signor mio, se io ho bene in altro tempo, che io in queste vostre contrade usato sono, riguardato alla maniera la quale tenete nelle vostre battaglie, mi pare che piú con arcieri che con altro quelle facciate; e per ciò, ove si trovasse modo che agli arcieri del vostro avversario mancasse il saettamento e i vostri n'avessero abbondevolmente, io avviso che la vostra battaglia si vincerebbe.</q></p>
<p>
<milestone id="p05020031"/>A cui il 
          <name persref="meriabdela" type="person">re</name> disse: 
          <q direct="unspecified" who="meriabdela">Senza dubbio, se cotesto si potesse fare, io mi crederrei esser vincitore.</q></p>
<p>
<milestone id="p05020032"/>Al quale 
          <name persref="martuccio" type="person">Martuccio</name> disse: 
          <q direct="unspecified" who="martuccio">Signor mio, dove voi vogliate, egli si potrà ben fare, e udite come. A voi convien far fare corde molto piú sottili agli archi de' vostri arcieri che quelle che per tutti comunalmente s'usano e appresso far fare saettamento, le cocche del quale non sien buone se non a queste corde sottili; e questo convien che sia sí segretamente fatto, che il vostro avversario nol sappia, per ciò che egli ci troverebbe modo. 
          <milestone id="p05020033"/>E la cagione per che io dico questo è questa: poi che gli arcieri del vostro nemico avranno il suo saettamento saettato e i nostri il suo, sapete che di quello che i vostri saettato avranno converrà, durando la battaglia, che i vostri nemici ricolgano, e a' nostri converrà ricoglier del loro; 
          <milestone id="p05020034"/>ma gli avversarii non potranno il saettamento saettato da' vostri adoperare per le picciole cocche che non riceveranno le corde grosse, dove a' nostri avverrà il contrario del saettamento de' nemici, per ciò che la sottil corda riceverà ottimamente la saetta che avrà larga cocca: e cosí i vostri saranno di saettamento copiosi, dove gli altri n'avranno difetto.</q></p>
<p>
<milestone id="p05020035"/>Al 
          <name persref="meriabdela" type="person">re</name>, il quale savio signore era, piacque il consiglio di 
          <name persref="martuccio" type="person">Martuccio</name>; e interamente seguitolo, per quello trovò la sua guerra aver vinta; laonde sommamente 
          <name persref="martuccio" type="person">Martuccio</name> venne nella sua grazia e per conseguente in grande e ricco stato.</p>
<p>
<milestone id="p05020036"/>Corse la fama di queste cose per la contrada e agli orecchi della 
          <name persref="gostanza" type="person">Gostanza</name> pervenne 
          <name persref="martuccio" type="person">Martuccio Gomito</name> esser vivo, il quale lungamente morto aveva creduto; per che l'amor di lui, già nel cuor di lei intiepidito, con subita fiamma si raccese e divenne maggiore e la morta speranza suscitò. 
          <milestone id="p05020037"/>Per la qual cosa alla buona donna con cui dimorava interamente ogni suo accidente aperse, e le disse sé disiderare d'andare a 
          <name placeref="tunisi" type="place">Tunisi</name>, acciò che gli occhi saziasse di ciò che gli orecchi con le ricevute voci fatti gli aveano disiderosi. 
          <milestone id="p05020038"/>La quale il suo disiderio le lodò molto; e, come sua madre stata fosse, entrata in una barca con lei insieme a 
          <name placeref="tunisi" type="place">Tunisi</name> andò, dove con la 
          <name persref="gostanza" type="person">Gostanza</name> in casa d'una sua parente fu ricevuta onorevolmente. 
          <milestone id="p05020039"/>E essendo con lei andata 
          <name persref="carapresa" type="person">Carapresa</name>, la mandò a sentire quello che di 
          <name persref="martuccio" type="person">Martuccio</name> trovar potesse; e trovato lui esser vivo e in grande stato e rapportogliele, piacque alla gentil donna di volere esser colei che a 
          <name persref="martuccio" type="person">Martuccio</name> significasse quivi a lui esser venuta la sua 
          <name persref="gostanza" type="person">Gostanza</name>.</p>
<p>
<milestone id="p05020040"/>E andatasene un dí là dove 
          <name persref="martuccio" type="person">Martuccio</name> era, gli disse: 
          <q direct="unspecified" who="carapresa">
<name persref="martuccio" type="person">Martuccio</name>, in casa mia è capitato un tuo servidore che vien da 
          <name placeref="lipari" type="place">Lipari</name>, e quivi ti vorrebbe segretamente parlare; e per ciò, per non fidarmene a altri, sí come egli ha voluto, io medesimo tel sono venuto a significare.</q>
<name persref="martuccio" type="person">Martuccio</name> la ringraziò e appresso lei alla sua casa se n'andò.</p>
<p>
<milestone id="p05020041"/>Quando la giovane il vide, presso fu che di letizia non morí, e non potendosene tenere subitamente con le braccia aperte gli corse al collo e abbracciollo, e per compassione de' passati infortunii e per la presente letizia, senza potere alcuna cosa dire, teneramente cominciò a lagrimare. 
          <milestone id="p05020042"/>
<name persref="martuccio" type="person">Martuccio</name>, veggendo la giovane, alquanto maravigliandosi soprastette e poi sospirando disse: 
          <q direct="unspecified" who="martuccio">O 
          <name persref="gostanza" type="person">Gostanza</name> mia, or se' tu viva? Egli è buon tempo che io intesi che tu perduta eri, né a casa nostra di te alcuna cosa si sapeva</q>; e questo detto, teneramente lagrimando l'abracciò e basciò. 
          <milestone id="p05020043"/>La 
          <name persref="gostanza" type="person">Gostanza</name> gli raccontò ogni suo accidente, e l'onore che ricevuto avea dalla gentil donna con la quale dimorata era.</p>
<p>
<milestone id="p05020044"/>
<name persref="martuccio" type="person">Martuccio</name>, dopo molti ragionamenti da lei partitosi, al re suo signore n'andò e tutto gli raccontò, cioè gli suoi casi e quegli della giovane, aggiugnendo che con sua licenzia intendeva secondo la nostra legge di sposarla. 
          <milestone id="p05020045"/>Il re si maravigliò di queste cose; e fatta la giovane venire e da lei udendo che cosí era come 
          <name persref="martuccio" type="person">Martuccio</name> aveva detto, disse: 
          <milestone id="p05020046"/>
<q direct="unspecified" who="meriabdela">Adunque l'hai tu per marito molto ben guadagnato.</q>E fatti venire grandissimi e nobili doni, parte a lei ne diede e parte a 
          <name persref="martuccio" type="person">Martuccio</name>, dando loro licenzia di fare intra sé quello che piú fosse a grado a ciascheduno.</p>
<p>
<milestone id="p05020047"/>
<name persref="martuccio" type="person">Martuccio</name>, onorata molto la gentil 
          <name persref="carapresa" type="person">donna</name> con la quale la 
          <name persref="gostanza" type="person">Gostanza</name> dimorata era e ringraziatala di ciò che in servigio di lei aveva adoperato e donatile doni quali a lei si confaceano e accomandatala a Dio, non senza molte lagrime dalla 
          <name persref="gostanza" type="person">Gostanza</name>, si partí; e appresso, con licenzia del re sopra un legnetto montati, e con lor 
          <name persref="carapresa" type="person">Carapresa</name>, con prospero vento a 
          <name placeref="lipari" type="place">Lipari</name> ritornarono, dove fu sí grande la festa, che dir non si potrebbe giammai. 
          <milestone id="p05020048"/>Quivi 
          <name persref="martuccio" type="person">Martuccio</name> la sposò e grandi e belle nozze fece e poi appresso con lei insieme in pace e in riposo lungamente goderono del loro amore.</p>
</div>