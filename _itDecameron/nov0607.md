---
title: "Novella Settima"
day: "nov0607"
layout: "single-xml"
---
<div id="nov0607" type="novella" who="filostrato">
<head>Novella Settima</head>
<argument>
<p>
<milestone id="p06070001"/>
<name persref="madonnafilippa" type="person">Madonna Filippa</name> dal marito con un suo amante trovata, chiamata in giudicio, con una pronta e piacevol risposta sé libera e fa lo statuto modificare.</p>
</argument>
<div3 type="commentary" who="author">
<p>
<milestone id="p06070002"/>Già si tacea la 
            <name persref="fiammetta" type="person">Fiammetta</name> e ciascun rideva ancora del nuovo argomento dallo 
            <name persref="michelescalza" type="person">Scalza</name> usato a nobilitare sopra ogni altro i Baronci, quando la 
            <name persref="elissa" type="person">reina</name> ingiunse a 
            <name persref="filostrato" type="person">Filostrato</name> che novellasse; ed egli a dir cominciò:</p>
</div3>
<div3 type="commentary" who="filostrato">
<p>
<milestone id="p06070003"/>Valorose donne, bella cosa è in ogni parte saper ben parlare, ma io la reputo bellissima quivi saperlo fare dove la necessità il richiede; Il che sí ben seppe fare una gentil donna della quale intendo di ragionarvi, che non solamente festa e riso porse agli uditori, ma sé de' lacci di vituperosa morte disviluppò, come voi udirete.</p>
</div3>
<p>
<milestone id="p06070004"/>Nella terra di 
          <name placeref="prato" type="place">Prato</name> fu già uno statuto, nel vero non men biasimevole che aspro, il quale senza alcuna distinzion far comandava che cosí fosse arsa quella donna che dal marito fosse con alcuno suo amante trovata in adulterio, come quella che per denari con qualunque altro uomo stata trovata fosse. 
          <milestone id="p06070005"/>E durante questo statuto avvenne che una gentil donna e bella e oltre ad ogni altra innamorata, il cui nome fu madonna 
          <name persref="madonnafilippa" type="person">Filippa</name>, fu trovata nella sua propria camera una notte da 
          <name persref="rinaldodepugliesi" type="person">Rinaldo de' Pugliesi</name> suo marito nelle braccia di 
          <name persref="lazzarinodeguazzagliotri" type="person">Lazzarino de' Guazzagliotri</name>, nobile giovane e bello di quella terra, il quale ella quanto se medesima amava. 
          <milestone id="p06070006"/>La qual cosa 
          <name persref="rinaldodepugliesi" type="person">Rinaldo</name> vedendo, turbato forte, appena del correr loro addosso e d'uccidergli si ritenne: e, se non fosse che di se medesimo dubitava, seguitando l'impeto della sua ira l'avrebbe fatto. 
          <milestone id="p06070007"/>Rattemperatosi adunque da questo, non si poté temperar da voler quello dello statuto pratese che a lui non era licito di fare, cioè la morte della sua donna.</p>
<p>
<milestone id="p06070008"/>E per ciò, avendo al fallo della donna provare assai convenevole testimonianza, come il dí fu venuto, senza altro consiglio prendere, accusata la donna, la fece richiedere. 
          <milestone id="p06070009"/>La donna, che di gran cuore era, sí come generalmente esser soglion quelle che innamorate son da dovero, ancora che sconsigliata da molti suoi amici e parenti ne fosse, del tutto dispose di comparire e di voler piú tosto, la verità confessando, con forte animo morire, che, vilmente fuggendo, per contumacia in essilio vivere e negarsi degna di cosí fatto amante come colui era nelle cui braccia era stata la notte passata. 
          <milestone id="p06070010"/>E assai bene accompagnata di donne e d'uomini, da tutti confortata al negare, davanti al podestà venuta, domandò con fermo viso e con salda voce quello che egli a lei domandasse. 
          <milestone id="p06070011"/>Il podestà, riguardando costei e veggendola bellissima e di maniere laudevoli molto e, secondo che le sue parole testimoniavano, di grande animo, cominciò di lei a aver compassione, dubitando non ella confessasse cosa per la quale a lui convenisse, volendo il suo onor servare, farla morire.</p>
<p>
<milestone id="p06070012"/>Ma pur, non potendo cessare di domandarla di quello che apposto l'era, le disse: 
          <q direct="unspecified" who="podesta-0607">Madonna, come voi vedete, qui è 
          <name persref="rinaldodepugliesi" type="person">Rinaldo</name> vostro marito, e duolsi di voi, la quale egli dice che ha con altro uomo trovata in adulterio; e per ciò domanda che io, secondo che uno statuto che ci è vuole, faccendovi morire di ciò vi punisca; ma ciò far non posso se voi nol confessate, e per ciò guardate bene quello che voi rispondete, e ditemi se vero è quello di che vostro marito v'accusa.</q></p>
<p>
<milestone id="p06070013"/>La donna, senza sbigottire punto, con voce assai piacevole rispose: 
          <q direct="unspecified" who="madonnafilippa">Messere, egli è vero che 
          <name type="person">Rinaldo</name> è mio marito, e che egli questa notte passata mi trovò nelle braccia di 
          <name persref="lazzarinodeguazzagliotri" type="person">Lazzarino</name>, nelle quali io sono, per buono e per perfetto amore che io gli porto, molte volte stata, né questo negherei mai; ma come io son certa che voi sapete, le leggi deono esser comuni e fatte con consentimento di coloro a cui toccano. 
          <milestone id="p06070014"/>Le quali cose di questa non avvengono, ché essa solamente le donne tapinelle costrigne, le quali molto meglio che gli uomini potrebbero a molti sodisfare; e oltre a questo, non che alcuna donna, quando fatta fu, ci prestasse consentimento, ma niuna ce ne fu mai chiamata: per le quali cose meritamente malvagia si può chiamare. 
          <milestone id="p06070015"/>E se voi volete, in pregiudicio del mio corpo e della vostra anima, esser di quella essecutore, a voi sta; ma, avanti che a alcuna cosa giudicar procediate, vi prego che una piccola grazia mi facciate, cioè che voi il mio marito domandiate se io ogni volta e quante volte a lui piaceva, senza dir mai di no, io di me stessa gli concedeva intera copia o no.</q></p>
<p>
<milestone id="p06070016"/>A che 
          <name persref="rinaldodepugliesi" type="person">Rinaldo</name>, senza aspettare che il podestà il domandasse, prestamente rispose che senza alcun dubbio la donna ad ogni sua richiesta gli aveva di sé ogni suo piacer conceduto.</p>
<p>
<milestone id="p06070017"/>
<q direct="unspecified" who="madonnafilippa">Adunque</q>seguí prestamente la donna 
          <q direct="unspecified">domando io voi, messer podestà, se egli ha sempre di me preso quello che gli è bisognato e piaciuto, io che doveva fare o debbo di quel che gli avanza? debbolo io gittare a' cani? non è egli molto meglio servirne un gentile uomo che piú che sé m'ama, che lasciarlo perdere o guastare?</q></p>
<p>
<milestone id="p06070018"/>Eran quivi a cosí fatta essaminazione, e di tanta e sí famosa donna quasi tutti i pratesi concorsi, li quali, udendo cosí piacevol domanda, subitamente, dopo molte risa, quasi ad una voce tutti gridarono la donna aver ragione e dire bene: e prima che di quivi si partissono, a ciò confortandogli il podestà, modificarono il crudele statuto e lasciarono che egli s'intendesse solamente per quelle donne le quali per denari a' lor mariti facesser fallo. 
          <milestone id="p06070019"/>Per la qual cosa 
          <name persref="rinaldodepugliesi" type="person">Rinaldo</name>, rimaso di cosí matta impresa confuso, si partí dal giudicio; e la donna lieta e libera, quasi dal fuoco risuscitata, alla sua casa se ne tornò gloriosa.</p>
</div>