---
title: "Novella Quarta"
day: "nov0404"
layout: "single-xml"
---
<div id="nov0404" type="novella" who="elissa">
<head>Novella Quarta</head>
<argument>
<p>
<milestone id="p04040001"/>
<name persref="gerbino" type="person">Gerbino</name>, contra la fede data dal 
            <name persref="reguglielmo" type="person">re Guiglielmo</name> suo avolo, combatte una nave del 
            <name persref="retunisi-0404" type="person">re di Tunisi</name> per torre una sua figliuola; la quale uccisa da quegli che sú v'erano, loro uccide, e a lui è poi tagliata la testa.</p>
</argument>
<div3 type="commentary" who="author">
<p>
<milestone id="p04040002"/>La 
            <name persref="lauretta" type="person">Lauretta</name>, fornita la sua novella, taceva, e fra la brigata chi con un chi con un altro della sciagura degli amanti si dolea, e chi l'ira della 
            <name persref="ninettacivada" type="person">Ninetta</name> biasimava, e chi una cosa e chi altra diceva; quando 
            <name persref="filostrato" type="person">il re</name>, quasi da profondo pensier tolto, alzò il viso e a 
            <name persref="elissa" type="person">Elissa</name> fé segno che appresso dicesse; la quale umilmente incominciò:</p>
</div3>
<div3 type="commentary" who="elissa">
<p>
<milestone id="p04040003"/>Piacevoli donne, assai son coloro che credono Amor solamente dagli occhi acceso le sue saette mandare , coloro schernendo che tener vogliono che alcun per udita si possa innamorare; li quali essere ingannati assai manifestamente apparirà in una novella la qual dire intendo, nella quale non solamente ciò la fama, senza aversi veduto giammai, avere operato vedrete ma ciascuno a misera morte aver condotto vi fia manifesto.</p>
</div3>
<p>
<milestone id="p04040004"/>
<name persref="reguglielmo" type="person">Guiglielmo</name> secondo re di 
          <name placeref="sicilia" type="place">Cicilia</name>, come i ciciliani vogliono, ebbe due figliuoli, l'uno maschio e chiamato 
          <name persref="ruggieri-0404" type="person">Ruggieri</name>, e l'altro femina, chiamata 
          <name persref="gostanza-0404" type="person">Gostanza</name>. Il quale 
          <name persref="ruggieri-0404" type="person">Ruggieri</name>, anzi che il padre morendo, lasciò un figliuolo nominato 
          <name persref="gerbino" type="person">Gerbino</name>, il quale, dal suo avolo con diligenzia allevato, divenne bellissimo giovane e famoso in prodezza e in cortesia. 
          <milestone id="p04040005"/>Né solamente dentro a' termini di 
          <name placeref="sicilia" type="place">Cicilia</name> stette la sua fama racchiusa, ma in varie parti del mondo sonando, in 
          <name placeref="barberia" type="place">Barberia</name> era chiarissima, la quale in quei tempi al 
          <name persref="reguglielmo" type="person">re di Cicilia</name> tributaria era. E tra gli altri alle cui orecchi la magnifica fama delle virtú e della cortesia del 
          <name persref="gerbino" type="person">Gerbin</name> venne, fu a una 
          <name persref="principessatunisi-0404" type="person">figliuola</name> del 
          <name persref="retunisi-0404" type="person">re di Tunisi</name>, la qual, secondo che ciascun che veduta l'avea ragionava, era una delle piú belle creature che mai dalla natura fosse stata formata, e la piú costumata e con nobile e grande animo. 
          <milestone id="p04040006"/>La quale, volentieri de' valorosi uomini ragionare udendo, con tanta affezione le cose valorosamente operate dal 
          <name persref="gerbino" type="person">Gerbino</name> da uno e da un altro raccontate raccolse, e sí le piacevano, che essa, seco stessa imaginando come fatto esser dovesse, ferventemente di lui s'innamorò, e piú volentieri che d'altro di lui ragionava e chi ne ragionava ascoltava.</p>
<p>
<milestone id="p04040007"/>D'altra parte era, sí come altrove, in 
          <name placeref="sicilia" type="place">Cicilia</name> pervenuta la grandissima fama della bellezza parimente e del valor di lei, e non senza gran diletto né invano gli orecchi del 
          <name persref="gerbino" type="person">Gerbino</name> aveva tocchi: anzi, non meno che di lui la giovane infiammata fosse, lui di lei aveva infiammato. 
          <milestone id="p04040008"/>Per la qual cosa infino a tanto che con onesta cagione dallo avolo d'andare a 
          <name placeref="tunisi" type="place">Tunisi</name> la licenzia impetrasse, disideroso oltre modo di vederla, a ogni suo amico che là andava imponeva che a suo potere il suo segreto e grande amor facesse, per quel modo che migliore gli paresse, sentire e di lei novelle gli recasse. De' quali alcuno sagacissimamente il fece, gioie da donne portandole, come i mercatanti fanno, a vedere; e interamente l'ardore del 
          <name persref="gerbino" type="person">Gerbino</name> apertole, lui e le sue cose a' suoi comandamenti offerse apparecchiate. 
          <milestone id="p04040009"/>La quale con lieto viso e l'ambasciadore e l'ambasciata ricevette: e rispostogli che ella di pari amore ardeva, una delle sue piú care gioie in testimonianza di ciò gli mandò. La quale il 
          <name persref="gerbino" type="person">Gerbino</name> con tanta allegrezza ricevette, con quanta qualunque caracosa ricever si possa, e a lei per costui medesimo piú volte scrisse e mandò carissimi doni, con lei certi trattati tenendo da doversi, se la fortuna conceduto l'avesse, vedere e toccare.</p>
<p>
<milestone id="p04040010"/>Ma andando le cose in questa guisa e un poco piú lunghe che bisognato non sarebbe, ardendo d'una parte la giovane e d'altra il 
          <name persref="gerbino" type="person">Gerbino</name>, avvenne che il 
          <name persref="retunisi-0404" type="person">re di Tunisi</name> la maritò al 
          <name persref="regranada-0404" type="person">re di Granata</name>: di che ella fu crucciosa oltre modo, pensando che non solamente per lunga distanzia al suo amante s'allontanava ma che quasi del tutto tolta gli era; e se modo veduto avesse, volentieri, acciò che questo avvenuto non fosse, fuggita si sarebbe dal padre e venutasene al 
          <name persref="gerbino" type="person">Gerbino</name>. 
          <milestone id="p04040011"/>Similmente il 
          <name persref="gerbino" type="person">Gerbino</name>, questo maritaggio sentendo, senza misura ne viveva dolente, e seco spesso pensava, se modo veder potesse, di volerla torre per forza, se avvenisse che per mare a marito n'andasse.</p>
<p>
<milestone id="p04040012"/>Il 
          <name persref="retunisi-0404" type="person">re di Tunisi</name>, sentendo alcuna cosa di questo amore e del proponimento del 
          <name persref="gerbino" type="person">Gerbino</name>, e del suo valore e della potenzia dubitando, venendo il tempo che mandare ne la dovea, al re 
          <name persref="reguglielmo" type="person">Guiglielmo</name> mandò significando ciò che fare intendeva, e che, sicurato da lui che né dal 
          <name persref="gerbino" type="person">Gerbino</name> né da altri per lui in ciò impedito sarebbe, lo 'ntendeva di fare. 
          <milestone id="p04040013"/>Il re 
          <name persref="reguglielmo" type="person">Guiglielmo</name>, che vecchio signore era né dello innamoramento del 
          <name persref="gerbino" type="person">Gerbino</name> aveva alcuna cosa sentita, non immaginandosi che per questo adomandata fosse tal sicurtà, liberamente la concedette e in segno di ciò mandò al 
          <name persref="retunisi-0404" type="person">re di Tunisi</name> un suo guanto. Il quale, poi che la sicurtà ricevuta ebbe, fece una grandissima e bella nave nel porto di 
          <name placeref="cartagine" type="place">Cartagine</name> apprestare, e fornirla di ciò che bisogno aveva a chi sú vi doveva andare e ornarla e acconciarla per sú mandarvi la figliuola in 
          <name placeref="granada" type="place">Granata</name>: né altro aspettava che tempo.</p>
<p>
<milestone id="p04040014"/>La giovane donna, che tutto questo sapeva e vedeva, occultamente un suo servidore mandò a 
          <name placeref="palermo" type="place">Palermo</name> e imposegli che il bel 
          <name persref="gerbino" type="person">Gerbino</name> da sua parte salutasse e gli dicesse come ella in fra pochi dí era per andarne in 
          <name placeref="granada" type="place">Granata</name>; per che ora si parrebbe se cosí fosse valente uomo come si diceva e se cotanto l'amasse quanto piú volte significato l'avea. 
          <milestone id="p04040015"/>Costui, a cui imposta fu, ottimamente fé l'ambasciata e a 
          <name placeref="tunisi" type="place">Tunisi</name> ritornossi. 
          <name persref="gerbino" type="person">Gerbino</name>, questo udendo e sappiendo che il re 
          <name persref="reguglielmo" type="person">Guiglielmo</name> suo avolo data avea la sicurtà al 
          <name persref="retunisi-0404" type="person">re di Tunisi</name>, non sapeva che farsi: ma pur da amor sospinto, avendo le parole della donna intese e per non parer vile, andatosene a 
          <name placeref="messina" type="place">Messina</name>, quivi prestamente fece due galee sottili armare, e messivi sú di valenti uomini con esse sopra la 
          <name placeref="sardegna" type="place">Sardigna</name> n'andò, avvisando quindi dovere la nave della donna passare.</p>
<p>
<milestone id="p04040016"/>Né fu di lungi l'effetto al suo avviso; per ciò che pochi dí quivi fu stato, che la nave con poco vento non guari lontana al luogo dove aspettandola riposto s'era, sopravenne: la qual veggendo 
          <name persref="gerbino" type="person">Gerbino</name>, a' suoi compagni disse: 
          <q direct="unspecified" who="gerbino">Signori, se voi cosí valorosi siete come io vi tegno, niuno di voi senza aver sentito o sentire amore credo che sia, senza il quale, sí come io meco medesimo estimo, niun mortal può alcuna virtú o bene in sé avere; e se innamorati stati siete o sete, leggier cosa vi fia comprendere il mio disio. 
          <milestone id="p04040017"/>Io amo: e amor m'indusse a darvi la presente fatica; e ciò che io amo nella nave che qui davanti ne vedete dimora, la quale, insieme con quella cosa che io piú disidero, è piena di grandissime ricchezze; le quali, se valorosi uomini siete, con poca fatica, virilmente combattendo, acquistar possiamo. Della qual vittoria io non cerco che in parte mi venga se non una donna, per lo cui amore i' muovo l'arme: ogni altra cosa sia vostra liberamente infin da ora. Andiamo adunque, e bene avventurosamente assagliamo la nave; Idio, alla nostra impresa favorevole, senza vento prestarle la ci tien ferma</q>.</p>
<p>
<milestone id="p04040018"/>Non erano al bel 
          <name persref="gerbino" type="person">Gerbino</name> tante parole bisogno, per ciò che i messinesi che con lui erano, vaghi della rapina, già con l'animo erano a far quello di che il 
          <name persref="gerbino" type="person">Gerbino</name> gli confortava con le parole; per che, fatto un grandissimo romore nella fine del suo parlare che cosí fosse, le trombe sonarono e, prese l'armi, dierono de' remi in acqua e alla nave pervennero. 
          <milestone id="p04040019"/>Coloro che sopra la nave erano, veggendo di lontan venir le galee, non potendosi partire, s'apprestarono alla difesa. Il bel 
          <name persref="gerbino" type="person">Gerbino</name>, a quella pervenuto, fé comandare che i padroni di quella sopra le galee mandati fossero, se la battaglia non voleano. 
          <milestone id="p04040020"/>I saracini, certificati chi erano e che domandassero, dissero sé essere contro alla fede lor data dal re da loro assaliti: e in segno di ciò mostrarono il guanto del re 
          <name persref="reguglielmo" type="person">Guiglielmo</name> e del tutto negaron di mai, se non per battaglia vinti, arrendersi o cosa che sopra la nave fosse lor dare. 
          <milestone id="p04040021"/>
<name persref="gerbino" type="person">Gerbino</name>, il quale sopra la poppa della nave veduta aveva la donna troppo piú bella assai che egli seco non estimava, infiammato piú che prima al mostrar del guanto rispose che quivi non avea falconi al presente perché guanto v'avesse luogo; e per ciò, ove dar non volesser la donna, a ricever la battaglia s'apprestassero. 
          <milestone id="p04040022"/>La qual senza piú attendere, a saettare e a gittar pietre l'un verso l'altro fieramente incominciarono, e lungamente con danno di ciascuna delle parti in tal guisa combatterono.</p>
<p>
<milestone id="p04040023"/>Ultimamente, veggendosi 
          <name persref="gerbino" type="person">Gerbino</name> poco util fare, preso un legnetto che di 
          <name placeref="sardegna" type="place">Sardigna</name> menato aveano, e in quel messo fuoco, con amendue le galee quello accostò alla nave. Il che veggendo i saracini e conoscendo sé di necessità o doversi arrendere o morire, fatto sopra coverta la figliola del re venire, che sotto coverta piagnea, equella menata alla proda della nave e chiamato il 
          <name persref="gerbino" type="person">Gerbino</name>, presente agli occhi suoi lei gridante mercé e aiuto svenarono, e in mar gittandola disson: 
          <q direct="unspecified" who="saraceni-0404">Togli, noi la ti diamo qual noi possiamo e chente la tua fede l'ha meritata</q>.</p>
<p>
<milestone id="p04040024"/>
<name persref="gerbino" type="person">Gerbino</name>, veggendo la crudeltà di costoro, quasi di morir vago, non curando di saetta né di pietra, alla nave si fece accostare; e quivi sú malgrado di quanti ve n'eran montato, non altramenti che un leon famelico nell'armento de' giovenchi venuto or questo or quello svenando prima co' denti e con l'unghie la sua ira sazia che la fame, con una spada in mano or questo or quel tagliando de' saracini crudelmente molti n'uccise 
          <name persref="gerbino" type="person">Gerbino</name>; e, già crescente il fuoco nella accesa nave, fattone a' marinari trarre quello che si poté per appagamento di loro, giú se ne scese con poco lieta vittoria de' suoi avversari avere acquistata. 
          <milestone id="p04040025"/>Quindi, fatto il corpo della bella donna ricoglier di mare, lungamente e con molte lagrime il pianse, e in 
          <name placeref="sicilia" type="place">Cicilia</name> tornandosi, in 
          <name placeref="ustica" type="place">Ustica</name>, piccioletta isola quasi a 
          <name placeref="trapani" type="place">Trapani</name> di rimpetto, onorevolmente il fé sepellire; e a casa piú doloroso che altro uomo si tornò.</p>
<p>
<milestone id="p04040026"/>Il 
          <name persref="retunisi-0404" type="person">re di Tunisi</name>, saputa la novella, suoi ambasciadori di nero vestiti al re 
          <name persref="reguglielmo" type="person">Guiglielmo</name> mandò, dogliendosi della fede che gli era stata male osservata: e raccontarono il come. Di che il re 
          <name persref="reguglielmo" type="person">Guiglielmo</name> turbato forte, né vedendo via da poter lor giustizia negare, ché la dimandavano, fece prendere il 
          <name persref="gerbino" type="person">Gerbino</name>: e egli medesimo, non essendo alcun de' baron suoi che con prieghi da ciò si sforzasse di rimuoverlo, il condannò nella testa e in sua presenzia gliele fece tagliare, volendo avanti senza nepote rimanere che esser tenuto re senza fede.</p>
<p>
<milestone id="p04040027"/>Adunque cosí miseramente in pochi giorni i due amanti, senza alcun frutto del loro amore aver sentito, di mala morte morirono, com'io v'ho detto.</p>
</div>