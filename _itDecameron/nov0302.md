---
title: "Novella Seconda"
day: "nov0302"
layout: "single-xml"
---
<div id="nov0302" type="novella" who="pampinea">
<head>Novella Seconda</head>
<argument>
<p>
<milestone id="p03020001"/>Un pallafrenier giace con la moglie d'
            <name persref="agilulfo" type="person">Agilulf</name> re, di che 
            <name persref="agilulfo" type="person">Agilulf</name> tacitamente s'accorge; truovalo e tondelo; il tonduto tutti gli altri tonde, e cosí campa della mala ventura.</p>
</argument>
<div3 type="commentary" who="author">
<p>
<milestone id="p03020002"/>Essendo la fine venuta della novella di 
            <name persref="filostrato" type="person">Filostrato</name>, della quale erano alcuna volta un poco le donne arrossate e alcun'altra se ne avevan riso, piacque alla 
            <name persref="neifile" type="person">reina</name> che 
            <name persref="pampinea" type="person">Pampinea</name> novellando seguisse: la quale, con ridente viso incominciando, disse:</p>
</div3>
<div3 type="commentary" who="pampinea">
<p>
<milestone id="p03020003"/>Sono alcuni sí poco discreti nel voler pur mostrare di conoscere e di sentire quello che per lor non fa di sapere, che alcuna volta per questo riprendendo i disavveduti difetti in altrui, si credono la loro vergogna scemare, dove essi l'accrescono in infinito; e che ciò sia vero, nel suo contrario mostrandovi l'astuzia d'un forse di minor valore tenuto che 
            <name persref="masettolamporecchio" type="person">Masetto</name>, nel senno d'un valoroso re, vaghe donne, intendo che per me vi sia dimostrato.</p>
</div3>
<p>
<milestone id="p03020004"/>
<name persref="agilulfo" type="person">Agilulf</name> re de' longobardi, sí come i suoi predecessori avevan fatto, in 
          <name placeref="pavia" type="place">Pavia</name> città di 
          <name placeref="lombardia" type="place">Lombardia</name> fermò il solio del suo regno, avendo presa per moglie 
          <name persref="teodolinda" type="person">Teudelinga</name>, rimasa vedova d'
          <name persref="autari" type="person">Autari</name> re stato similmente de' longobardi, la quale fu bellissima donna, savia e onesta molto, ma male avventurata in amadore. 
          <milestone id="p03020005"/>E essendo alquanto per la virtú e per lo senno di questo re 
          <name persref="agilulfo" type="person">Agilulf</name> le cose de' longobardi prospere e in quiete, avvenne che un pallafreniere della detta reina, uomo quanto a nazione di vilissima condizione, ma per altro da troppo piú che da cosí vil mestiere, e della persona bello e grande cosí come il re fosse, senza misura della reina s'innamorò. 
          <milestone id="p03020006"/>E per ciò che il suo basso stato non gli avea tolto che egli non conoscesse questo suo amore esser fuor d'ogni convenienza, sí come savio, a niuna persona il palesava, né eziandio a lei con gli occhi ardiva di scoprirlo. 
          <milestone id="p03020007"/>E quantunque senza alcuna speranza vivesse di dover mai a lei piacere, pur seco si gloriava che in alta parte avesse allogati i suoi pensieri; e, come colui che tutto ardeva in amoroso fuoco, studiosamente faceva, oltre ad ogn'altro de' suoi compagni, ogni cosa la qual credeva che alla reina dovesse piacere. 
          <milestone id="p03020008"/>Per che intervenia che la reina, dovendo cavalcare, piú volentieri il pallafreno da costui guardato cavalcava che alcuno altro: il che quando avveniva, costui in grandissima grazia sel reputava e mai dalla staffa non le si partiva, beato tenendosi qualora pure i panni toccar le poteva.</p>
<p>
<milestone id="p03020009"/>Ma, come noi veggiamo assai sovente avvenire, quanto la speranza diventa minore tanto l'amor maggior farsi, cosí in questo povero pallafreniere avvenia, in tanto che gravissimo gli era il poter comportare il gran disio cosí nascoso come facea, non essendo da alcuna speranza atato; e piú volte seco, da questo amor non potendo disciogliersi, diliberò di morire. 
          <milestone id="p03020010"/>E pensando seco del modo, prese per partito di voler questa morte per cosa per la quale apparisse lui morire per lo amore che alla reina aveva portato e portava: e questa cosa propose di voler che tal fosse, che egli in essa tentasse la sua fortuna in potere o tutto o parte aver del suo disidero. 
          <milestone id="p03020011"/>Né si fece a voler dir parole alla reina o a voler per lettere far sentire il suo amore, ché sapeva che in vano o direbbe o scriverrebbe; ma a voler provare se per ingegno colla reina giacer potesse. né altro ingegno né via c'era se non trovar modo come egli in persona del re, il quale sapea che del continuo con lei non giacea, potesse a lei pervenire e nella sua camera entrare. 
          <milestone id="p03020012"/>Per che, acciò che vedesse in che maniera e in che abito il re, quando a lei andava, andasse, piú volte di notte in una gran sala del palagio del re, la quale in mezzo era tra la camera del re e quella della reina, si nascose: e in tra l'altre una notte vide il re uscire della sua camera inviluppato in un gran mantello e aver dall'una mano un torchietto acceso e dall'altra una bacchetta, e andare alla camera della reina e senza dire alcuna cosa percuotere una volta o due l'uscio della camera con quella bacchetta, e incontanente essergli aperto e toltogli di mano il torchietto.</p>
<p>
<milestone id="p03020013"/>La qual cosa venuta, e similmente vedutolo ritornare, pensò di cosí dover fare egli altressí: e trovato modo d'avere un mantello simile a quello che al re veduto avea e un torchietto e una mazzuola, e prima in una stufa lavatosi bene, acciò che non forse l'odore del letame la reina noiasse o la facesse accorgere dello inganno, con queste cose, come usato era, nella gran sala si nascose. 
          <milestone id="p03020014"/>E sentendo che già per tutto si dormia, e tempo parendogli o di dovere al suo disiderio dare effetto o di far via con alta cagione alla bramata morte, fatto colla pietra e collo acciaio che seco portato avea un poco di fuoco, il suo torchietto accese, e chiuso e avviluppato nel mantello se n'andò all'uscio della camera e due volte il percosse colla bacchetta. 
          <milestone id="p03020015"/>La camera da una cameriera tutta sonnochiosa fu aperta, e il lume preso e occultato; laonde egli, senza alcuna cosa dire, dentro alla cortina trapassato e posato il mantello, se n'entrò nel letto nel quale la reina dormiva. 
          <milestone id="p03020016"/>Egli disiderosamente in braccio recatalasi, mostrandosi turbato (per ciò che costume del re esser sapea che quando turbato era niuna cosa voleva udire), senza dire alcuna cosa o senza essere a lui detta, piú volte carnalmente la reina cognobbe. E come che grave gli paresse il partire, pur temendo non la troppa stanza gli fosse cagione di volgere l'avuto diletto in tristizia, si levò, e ripreso il suo mantello e il lume, senza alcuna cosa dire se n'andò, e come piú tosto poté si tornò al letto suo.</p>
<p>
<milestone id="p03020017"/>Nel quale appena ancora esser poteva, quando il re, levatosi, alla camera andò della reina, di che ella si maravigliò forte; ed essendo egli nel letto entrato e lietamente salutatala, ella, dalla sua letizia preso ardire, disse: 
          <q direct="unspecified" who="teodolinda">O signor mio, questa che novità è stanotte? Voi vi partite pur testé da me; e oltre l'usato modo di me avete preso piacere, e cosí tosto da capo ritornate? Guardate ciò che voi fate.</q></p>
<p>
<milestone id="p03020018"/>Il re, udendo queste parole, subitamente presunse la reina da similitudine di costumi e di persona essere stata ingannata, ma come savio subitamente pensò, poi vide la reina accorta non se ne era né alcuno altro, di non volernela fare accorgere: il che molti sciocchi non avrebbon fatto ma avrebbon detto: 
          <q direct="unspecified">Io non ci fui io: chi fu colui che ci fu? come andò? chi ci venne?</q>
<milestone id="p03020019"/>Di che molte cose nate sarebbono, per le quali egli avrebbe a torto contristata la donna e datale materia di disiderare altra volta quello che già sentito avea: e quello che tacendo niuna vergogna gli poteva tornare, parlando s'arebbe vitupero recato.</p>
<p>
<milestone id="p03020020"/>Risposele adunque il re, piú nella mente che nel viso o che nelle parole turbato: 
          <q direct="unspecified" who="agilulfo">Donna, non vi sembro io uomo da poterci altra volta essere stato e ancora appresso questa tornarci?</q></p>
<p>
<milestone id="p03020021"/>A cui la donna rispose: 
          <q direct="unspecified" who="teodolinda">Signor mio, sí; ma tuttavia io vi priego che voi guardiate alla vostra salute.</q></p>
<p>
<milestone id="p03020022"/>Allora il re disse: 
          <q direct="unspecified" who="agilulfo">Ed egli mi piace di seguire il vostro consiglio; e questa volta senza darvi piú impaccio me ne vo' tornare.</q></p>
<p>
<milestone id="p03020023"/>E avendo l'animo già pieno d'ira e di mal talento, per quello che vedeva gli era stato fatto, ripreso il suo mantello, s'uscí della camera e pensò di voler chetamente trovare chi questo avesse fatto, imaginando lui della casa dovere essere, e qualunque si fosse, non esser potuto di quella uscire. 
          <milestone id="p03020024"/>Preso adunque un picciolissimo lume in una lanternetta, se n'andò in una lunghissima casa che nel suo palagio era sopra le stalle de' cavalli, nella quale quasi tutta la sua famiglia in diversi letti dormiva; ed estimando che, qualunque fosse colui che ciò fatto avesse che la donna diceva, non gli fosse ancora il polso e 'l battimento del cuore per lo durato affanno potuto riposare, tacitamente, cominciato dall'uno de' capi della casa, a tutti cominciò ad andare toccando il petto per sapere se gli battesse.</p>
<p>
<milestone id="p03020025"/>Come che ciascuno altro dormisse forte, colui che colla reina stato era non dormiva ancora; per la qual cosa, vedendo venire il re e avvisandosi ciò che esso cercando andava, forte cominciò a temere tanto che sopra il battimento della fatica avuta la paura n'aggiunse un maggiore; e avvisossi fermamente che, se il re di ciò s'avvedesse, senza indugio il facesse morire. 
          <milestone id="p03020026"/>E come che varie cose gli andasser per lo pensiero di doversi fare, pur vedendo il re senza alcuna arme, diliberò di far vista di dormire e d'attender quello che il re far dovesse. Avendone adunque il re molti cerchi né alcuno trovandone il quale giudicasse essere stato desso, pervenne a costui, e trovandogli batter forte il cuore, seco disse: 
          <q direct="unspecified" who="agilulfo">Questi è desso.</q>
<milestone id="p03020027"/>Ma, sí come colui che di ciò che fare intendeva niuna cosa voleva che si sentisse, niuna altra cosa gli fece se non che con un paio di forficette, le quali portate avea, gli tondé alquanto dall'una delle parti i capelli, li quali essi a quel tempo portavano lunghissimi, acciò che a quel segnale la mattina seguente il riconoscesse; e questo fatto, si dipartí, e tornossi alla camera sua.</p>
<p>
<milestone id="p03020028"/>Costui, che tutto ciò sentito avea, sí come colui che malizioso era, chiaramente s'avvisò per che cosí segnato era stato; là onde egli senza alcuno aspettar si levò, e trovato un paio di forficette, delle quali per avventura v'erano alcun paio per la stalla per lo servigio de' cavalli, pianamente andando a quanti in quella casa ne giacevano, a tutti in simil maniera sopra l'orecchie tagliò i capelli; e ciò fatto, senza essere stato sentito, se ne tornò a dormire.</p>
<p>
<milestone id="p03020029"/>Il re, levato la mattina, comandò che avanti che le porti del palagio s'aprissono, tutta la sua famiglia gli venisse davanti; e cosí fu fatto. Li quali tutti, senza alcuna cosa in capo davanti standogli, esso cominciò a guardare per riconoscere il tonduto da lui; e veggendo la maggior parte di loro co' capelli a un medesimo modo tagliati, si maravigliò, e disse seco stesso: 
          <q direct="unspecified" type="internalmonologue" who="agilulfo">Costui, il quale io vo cercando, quantunque di bassa condizion sia, assai ben mostra d'essere d'alto senno.</q>
<milestone id="p03020030"/>Poi, veggendo che senza romore non poteva avere quel ch'egli cercava, disposto a non volere per piccola vendetta acquistar gran vergogna, con una sola parola d'amonirlo e di mostrargli che avveduto se ne fosse gli piacque; e a tutti rivolto disse: 
          <q direct="unspecified" who="agilulfo">Chi 'l fece nol faccia mai piú, e andatevi con Dio.</q></p>
<p>
<milestone id="p03020031"/>Un altro gli avrebbe voluti far collare, martoriare, essaminare, e domandare; e ciò facendo, avrebbe scoperto quello che ciascun dee andar cercando di ricoprire; e essendosi scoperto, ancora che intera vendetta n'avesse presa, non scemata ma molto cresciuta n'avrebbe la sua vergogna, e contaminata l'onestà della donna sua. Coloro che quella parola udirono si maravigliarono e lungamente fra sé esaminarono che avesse il re voluto per quella dire, ma niuno ve ne fu che la 'ntendesse se non colui solo a cui toccava. Il quale, sí come savio, mai, vivente il re, non la scoperse, né piú la sua vita in sí fatto atto commise alla fortuna.</p>
</div>