<?xml version="1.0" encoding="UTF-8"?>
<div2 type="novella" who="dioneo" id="nov0310">
          <head>Novella Decima</head>
          <argument>
            <p>
            <milestone id="p03100001" />
            <name type="person" persref="alibech">Alibech</name> divien romita, a cui 
            <name type="person" persref="rustico">Rustico</name> monaco insegna rimettere il diavolo in Inferno; poi, quindi tolta, diventa moglie di 
            <name type="person" persref="neerbale">Neerbale</name>.</p>
          </argument>
          <div3 who="author" type="commentary">
            <p>
            <milestone id="p03100002" />
            <name type="person" persref="dioneo">Dioneo</name>, che diligentemente la novella della 
            <name type="person" persref="neifile">reina</name> ascoltata avea, sentendo che finita era e che a lui solo restava il dire, senza comandamento aspettare, sorridendo cominci&#242; a dire:</p>
          </div3>
          <div3 who="dioneo" type="commentary">
            <p>
            <milestone id="p03100003" />Graziose donne, voi non udiste forse mai dire come il diavolo si rimetta in Inferno; e per ci&#242;, senza partirmi guari dallo effetto che voi tutto questo d&#237; ragionato avete, io il vi vo' dire: forse ancora ne potrete guadagnare l'anima avendolo apparato, e potrete anche conoscere che, quantunque Amore i lieti palagi e le morbide camere pi&#250; volentieri che le povere capanne abiti, non &#232; egli per ci&#242; che alcuna volta esso fra' folti boschi e fra le rigide alpi e nelle diserte spelunche non faccia le sue forze sentire: il perch&#233; comprender si pu&#242; alla sua potenza essere ogni cosa suggetta.</p>
          </div3>
          <p>
          <milestone id="p03100004" />Adunque, venendo al fatto, dico che nella citt&#224; di 
          <name type="place" placeref="gafsa">Capsa</name> in 
          <name type="place" placeref="barberia">Barberia</name> fu gi&#224; un ricchissimo uomo, il quale tra alcuni altri suoi figliuoli aveva una figlioletta bella e gentilesca, il cui nome fu 
          <name type="person" persref="alibech">Alibech</name>. 
          <milestone id="p03100005" />La quale, non essendo cristiana e udendo a molti cristiani che nella citt&#224; erano molto commendare la cristiana fede e il servire a Dio, un d&#237; ne domand&#242; alcuno in che maniera e con meno impedimento a Dio si potesse servire. Il quale le rispose che coloro meglio a Dio servivano che pi&#250; delle cose del mondo fuggivano, come coloro facevano che nelle solitudini de' diserti di 
          <name type="place" placeref="tebaide">Tebaida</name> andati se n'erano. 
          <milestone id="p03100006" />La giovane, che semplicissima era e d'et&#224; forse di quattordici anni, non da ordinato disidero ma da un cotal fanciullesco appetito mossa, senza altro farne ad alcuna persona sentire, la seguente mattina ad andar verso il diserto di 
          <name type="place" placeref="tebaide">Tebaida</name> nascosamente tutta sola si mise; e con gran fatica di lei, durando l'appetito, dopo alcun d&#237; a quelle solitudini pervenne; e veduta di lontano una casetta, a quella n'and&#242;, dove un 
          <name type="person" persref="uomo-0310">santo uomo</name> trov&#242; sopra l'uscio, il quale, maravigliandosi di quivi vederla, la domand&#242; quello che ella andasse cercando. 
          <milestone id="p03100007" />La quale rispose, che, spirata da Dio andava cercando d'essere al suo servigio, e ancora chi le 'nsegnasse come servire Gli si conveniva.</p>
          <p>
          <milestone id="p03100008" />Il 
          <name type="person" persref="uomo-0310">valente uomo</name>, veggendola giovane e assai bella, temendo non il demonio, se egli la ritenesse, lo 'ngannasse, le commend&#242; la sua buona disposizione; e dandole alquanto da mangiare radici d'erbe e pomi salvatichi e datteri e bere acqua, le disse: 
          <q direct="unspecified" who="uomo-0310">Figliuola mia, non guari lontan di qui &#232; un santo uomo, il quale di ci&#242; che tu vai cercando &#232; molto migliore maestro che io non sono; a lui te n'andrai;</q>e misela nella via.</p>
          <p>
          <milestone id="p03100009" />Ed ella, pervenuta a lui e avute da lui queste medesime parole, andata pi&#250; avanti, pervenne alla cella d'uno romito giovane, assai divota persona e buona, il cui nome era 
          <name type="person" persref="rustico">Rustico</name>, e quella dimanda gli fece che agli altri aveva fatta. Il quale, per volere fare della sua fermezza una gran pruova, non come gli altri la mand&#242; via o pi&#250; avanti, ma seco la ritenne nella sua cella; e venuta la notte, un lettuccio di frondi di palma le fece da una parte e sopra quello le disse si riposasse.</p>
          <p>
          <milestone id="p03100010" />Questo fatto, non preser guari d'indugio le tentazioni a dar battaglia alle forze di costui; il quale, trovandosi di gran lunga ingannato da quelle, senza troppi assalti volt&#242; le spalle e rendessi per vinto; e lasciati stare dall'una delle parti i pensier santi e l'orazioni e le discipline, a recarsi per la memoria la giovinezza e la bellezza di costei 'ncominci&#242;, e oltre a questo a pensar che via e che modo egli dovesse con lei tenere, acci&#242; che essa non s'accorgesse lui come uomo dissoluto pervenire a quello che egli di lei disiderava. 
          <milestone id="p03100011" />E tentato primieramente con certe domande, lei non aver mai uomo conosciuto conobbe e cos&#237; essere semplice come parea; per che s'avvis&#242; come, sotto spezie di servire a Dio, lei dovesse recare a' suoi piaceri. E primieramente con molte parole le mostr&#242; quanto il diavolo fosse nemico di Domenedio, e appresso le diede ad intendere che quel servigio che pi&#250; si poteva far grato a Dio si era rimettere il diavolo in Inferno, nel quale Domenedio l'aveva dannato.</p>
          <p>
          <milestone id="p03100012" />La giovinetta il domand&#242;, come questo si facesse; alla quale 
          <name type="person" persref="rustico">Rustico</name> disse: 
          <q direct="unspecified" who="rustico">Tu il saprai tosto, e perci&#242; farai quello che a me far vedrai;</q>e cominciossi a spogliare quegli pochi vestimenti che aveva, e rimase tutto ignudo, e cos&#237; ancora fece la fanciulla; e posesi ginocchione a guisa che adorar volesse e di rimpetto a s&#233; fece star lei.</p>
          <p>
          <milestone id="p03100013" />E cos&#237; stando, essendo 
          <name type="person" persref="rustico">Rustico</name> pi&#250; che mai nel suo disidero acceso per lo vederla cos&#237; bella, venne la resurrezion della carne; la quale riguardando 
          <name type="person" persref="alibech">Alibech</name> e maravigliatasi, disse: 
          <q direct="unspecified" who="alibech">
          <name type="person" persref="rustico">Rustico</name>, quella che cosa &#232; che io ti veggio che cos&#237; si pigne in fuori, e non l'ho io?</q></p>
          <p>
          <milestone id="p03100014" />
          <q direct="unspecified" who="rustico">O figliuola mia,</q>disse 
          <name type="person" persref="rustico">Rustico</name>
          <q direct="unspecified">questo &#232; il diavolo di che io t'ho parlato. E vedi tu? ora egli mi d&#224; grandissima molestia, tanta che io appena la posso sofferire.</q></p>
          <p>
          <milestone id="p03100015" />Allora disse la 
          <name type="person" persref="alibech">giovane</name>: 
          <q direct="unspecified" who="alibech">Oh lodato sia Iddio, ch&#233; io veggio che io sto meglio che non stai tu, ch&#233; io non ho cotesto diavolo io.</q></p>
          <p>
          <milestone id="p03100016" />Disse 
          <name type="person" persref="rustico">Rustico</name>: 
          <q direct="unspecified" who="rustico">Tu di' vero, ma tu hai un'altra cosa che non la ho io, e haila in iscambio di questo.</q></p>
          <p>
          <milestone id="p03100017" />Disse 
          <name type="person" persref="alibech">Alibech</name>: 
          <q direct="unspecified" who="alibech">O che?</q></p>
          <p>
          <milestone id="p03100018" />A cui 
          <name type="person" persref="rustico">Rustico</name> disse: 
          <q direct="unspecified" who="rustico">Hai il ninferno; e dicoti che io mi credo che Iddio t'abbia qui mandata per la salute della anima mia, per ci&#242; che se questo diavolo pur mi dar&#224; questa noia, ove tu vogli aver di me tanta piet&#224; e sofferire che io in inferno il rimetta, tu mi darai grandissima consolazione e a Dio farai grandissimo piacere e servigio, se tu per quello fare in queste parti venuta se', che tu di'.</q></p>
          <p>
          <milestone id="p03100019" />La giovane di buona fede rispose: 
          <q direct="unspecified" who="alibech">O padre mio, poscia che io ho il ninferno, sia pure quando vi piacer&#224;.</q></p>
          <p>
          <milestone id="p03100020" />Disse allora 
          <name type="person" persref="rustico">Rustico</name>: 
          <q direct="unspecified" who="rustico">Figliuola mia, benedetta sia tu; andiamo dunque, e rimettiamlovi s&#237; che egli poscia mi lasci stare.</q></p>
          <p>
          <milestone id="p03100021" />E cos&#237; detto, menata la giovane sopra uno de' loro letticelli, le 'nsegn&#242; come star si dovesse a dovere incarcerare quel maladetto da Dio.</p>
          <p>
          <milestone id="p03100022" />La giovane, che mai pi&#250; non aveva in inferno messo diavolo alcuno, per la prima volta sent&#237; un poco di noia, per che ella disse a 
          <name type="person" persref="rustico">Rustico</name>: 
          <q direct="unspecified" who="rustico">Per certo, padre mio, mala cosa dee essere questo diavolo, e veramente nimico di Dio, ch&#233; ancora al ninferno, non che altrui, duole quando egli v'&#232; dentro rimesso.</q></p>
          <p>
          <milestone id="p03100023" />Disse 
          <name type="person" persref="rustico">Rustico</name>: 
          <q direct="unspecified" who="rustico">Figliuola, egli non avverr&#224; sempre cos&#237;.</q></p>
          <p>
          <milestone id="p03100024" />E per fare che questo non avvenisse, da sei volte, anzi che di su il letticel si movessero, ve 'l rimisero, tanto che per quella volta gli trasser s&#237; la superbia del capo, che egli si stette volentieri in pace.</p>
          <p>
          <milestone id="p03100025" />Ma, ritornatagli poi nel seguente tempo pi&#250; volte, e la giovane ubbidiente sempre a trargliele si disponesse, avvenne che il giuoco le cominci&#242; a piacere, e cominci&#242; a dire a 
          <name type="person" persref="rustico">Rustico</name>: 
          <q direct="unspecified" who="alibech">Ben veggio che il ver dicevano que' valentuomini in 
          <name type="place" placeref="gafsa">Capsa</name>, che il servire a Dio era cos&#237; dolce cosa; e per certo io non mi ricordo che mai alcuna altra ne facessi che di tanto diletto e piacer mi fosse, quanto &#232; il rimetter il diavolo in inferno; e per ci&#242; io giudico ogn'altra persona, che ad altro che a servire a Dio attende, essere una bestia;</q>
          <milestone id="p03100026" />per la qual cosa essa spesse volte andava a 
          <name type="person" persref="rustico">Rustico</name>, e gli dicea: 
          <q direct="unspecified" who="alibech">Padre mio, io son qui venuta per servire a Dio e non per istare oziosa; andiamo a rimettere il diavolo in inferno.</q></p>
          <p>
          <milestone id="p03100027" />La qual cosa faccendo, diceva 
          <name type="person" persref="alibech">ella</name> alcuna volta: 
          <q direct="unspecified" who="alibech">
          <name type="person" persref="rustico">Rustico</name>, io non so perch&#233; il diavolo si fugga del ninferno; ch&#233;, s'egli vi stesse cos&#237; volentieri come il ninferno il riceve e tiene, egli non se ne uscirebbe mai.</q></p>
          <p>
          <milestone id="p03100028" />Cos&#237; adunque invitando spesso la giovane 
          <name type="person" persref="rustico">Rustico</name> e al servigio di Dio confortandolo, s&#237; la bambagia del farsetto tratta gli avea, che egli a tal ora sentiva freddo che un altro sarebbe sudato; e per ci&#242; egli incominci&#242; a dire alla giovane che il diavolo non era da gastigare n&#233; da rimettere in inferno se non quando egli per superbia levasse il capo: 
          <q direct="unspecified" who="rustico">E noi per la grazia di Dio l'abbiamo s&#237; isgannato, che egli priega Idio di starsi in pace;</q>e cos&#237; alquanto impose di silenzio alla giovane.</p>
          <p>
          <milestone id="p03100029" />La qual, poi che vide che 
          <name type="person" persref="rustico">Rustico</name> pi&#250; non la richiedeva a dovere il diavolo rimettere in inferno, gli disse un giorno: 
          <q direct="unspecified" who="alibech">
          <name type="person" persref="rustico">Rustico</name>, se il diavolo tuo &#232; gastigato e pi&#250; non ti d&#224; noia, me il mio ninferno non lascia stare; per che tu farai bene che tu col tuo diavolo aiuti attutare la rabbia al mio ninferno, com'io col mio ninferno ho aiutato a trarre la superbia al tuo diavolo.</q></p>
          <p>
          <milestone id="p03100030" />
          <name type="person" persref="rustico">Rustico</name>, che di radici d'erba e d'acqua vivea, poteva male rispondere alle poste; e dissele che troppi diavoli vorrebbono essere a potere il ninferno attutare, ma che egli ne farebbe ci&#242; che per lui si potesse; e cos&#237; alcuna volta le sodisfaceva, ma s&#237; era di rado, che altro non era che gittare una fava in bocca al leone; di che la giovane, non parendole tanto servire a Dio quanto voleva, mormorava anzi che no.</p>
          <p>
          <milestone id="p03100031" />Ma, mentre che tra il diavolo di 
          <name type="person" persref="rustico">Rustico</name> e il ninferno d'
          <name type="person" persref="alibech">Alibech</name> era, per troppo disiderio e per men potere, questa quistione, avvenne che un fuoco s'apprese in 
          <name type="place" placeref="gafsa">Capsa</name>, il quale nella propria casa arse il padre d'
          <name type="person" persref="alibech">Alibech</name> con quanti figliuoli e altra famiglia avea; per la qual cosa 
          <name type="person" persref="alibech">Alibech</name> d'ogni suo bene rimase erede. 
          <milestone id="p03100032" />Laonde un giovane chiamato 
          <name type="person" persref="neerbale">Neerbale</name>, avendo in cortesia tutte le sue facult&#224; spese, sentendo costei esser viva, messosi a cercarla e ritrovatala avanti che la corte i beni stati del padre, s&#237; come d'uomo senza erede morto, occupasse, con gran piacere di 
          <name type="person" persref="rustico">Rustico</name> e contra al volere di lei la rimen&#242; in 
          <name type="place" placeref="gafsa">Capsa</name> e per moglie la prese, e con lei insieme del gran patrimonio divenne erede. 
          <milestone id="p03100033" />Ma, essendo ella domandata dalle donne di che nel diserto servisse a Dio, non essendo ancor 
          <name type="person" persref="neerbale">Neerbale</name> giaciuto con lei, rispose che il serviva di rimettere il diavolo in inferno, e che 
          <name type="person" persref="neerbale">Neerbale</name> aveva fatto gran peccato d'averla tolta da cos&#237; fatto servigio.</p>
          <p>
          <milestone id="p03100034" />Le 
          <name type="person" persref="donne-0310">donne</name> domandarono come si rimette il diavolo in Inferno. La giovane tra con parole e con atti il mostr&#242; loro; di che esse fecero s&#237; gran risa, che ancor ridono, e dissono: 
          <q direct="unspecified" who="donne-0310">Non ti dar malinconia, figliuola, no, ch&#233; egli si fa bene anche qua; 
          <name type="person" persref="neerbale">Neerbale</name> ne servir&#224; bene con esso teco Domenedio</q>.</p>
          <p>
          <milestone id="p03100035" />Poi l'una all'altra per la citt&#224; ridicendolo, vi ridussono in volgar motto che 
          <seg type="proverb">il pi&#250; piacevol servigio che a Dio si facesse era il rimettere il diavolo in inferno</seg>: il qual motto passato di qua da mare ancora dura. E per ci&#242; voi, giovani donne, alle quali la grazia di Dio bisogna, apparate a rimettere il diavolo in inferno, per ci&#242; che egli &#232; forte a grado a Dio e piacer delle parti, e molto bene ne pu&#242; nascere e seguire.</p>
        </div2>
        
        