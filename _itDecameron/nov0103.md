---
title: "Novella Terza"
day: "nov0103"
layout: "single-xml"
---
<div id="nov0103" type="novella" who="filomena">
<head>Novella Terza</head>
<argument>
<p>
<milestone id="p01030001"/>
<name persref="melchisedech" type="person">Melchisedech</name> giudeo con una novella di tre anella cessa un gran pericolo dal 
            <name persref="saladino" type="person">Saladino</name> apparecchiatogli.</p>
</argument>
<div3 type="commentary" who="author">
<p>
<milestone id="p01030002"/>Poi che, commendata da tutti la novella di 
            <name persref="neifile" type="person">Neifile</name>, ella si tacque, come alla reina piacque 
            <name persref="filomena" type="person">Filomena</name> cosí cominciò a parlare.</p>
</div3>
<div3 type="commentary" who="filomena">
<p>
<milestone id="p01030003"/>La novella da 
            <name persref="neifile" type="person">Neifile</name> detta mi ritorna a memoria il dubbioso caso già avvenuto a un giudeo. Per ciò che già e di Dio e della verità della nostra fede è assai bene stato detto, il discendere oggimai agli avvenimenti e agli atti degli uomini non si dovrà disdire: a narrarvi quella verrò, la quale udita, forse piú caute diverrete nelle risposte alle quistioni che fatte vi fossero. 
            <milestone id="p01030004"/>Voi dovete, amorose compagne, sapere che, sí come la sciocchezza spesse volte trae altrui di felice stato e mette in grandissima miseria, cosí il senno di grandissimi pericoli trae il savio e ponlo in grande e in sicuro riposo. 
            <milestone id="p01030005"/>E che vero sia che la sciocchezza di buono stato in miseria alcun conduca, per molti essempli si vede, li quali non fia al presente nostra cura di raccontare, avendo riguardo che tutto il dí mille essempli n'appaiano manifesti: ma che il senno di consolazion sia cagione, come premisi, per una novelletta mostrerò brievemente.</p>
</div3>
<p>
<milestone id="p01030006"/>Il 
          <name persref="saladino" type="person">Saladino</name>, il valore del quale fu tanto, che non solamente di piccolo uomo il fé di 
          <name placeref="cairo" type="place">Babillonia</name> soldano ma ancora molte vittorie sopra li re saracini e cristiani gli fece avere, avendo in diverse guerre e in grandissime sue magnificenze speso tutto il suo tesoro e per alcuno accidente sopravenutogli bisognandogli una buona quantità di denari, né veggendo donde cosí prestamente come gli bisognavano avergli potesse, gli venne a memoria un ricco giudeo, il cui nome era 
          <name persref="melchisedech" type="person">Melchisedech</name>, il quale prestava a usura in 
          <name placeref="alessandriaeg" type="place">Alessandria</name>. 
          <milestone id="p01030007"/>E pensossi costui avere da poterlo servire, quando volesse, ma sí era avaro che di sua volontà non l'avrebbe mai fatto, e forza non gli voleva fare; per che, strignendolo il bisogno, rivoltosi tutto a dover trovar modo come il giudeo il servisse, s'avisò di fargli una forza da alcuna ragion colorata.</p>
<p>
<milestone id="p01030008"/>E fattolsi chiamare e familiarmente ricevutolo, seco il fece sedere e appresso gli disse: 
          <q direct="unspecified" who="saladino">Valente uomo, io ho da piú persone inteso che tu se' savissimo e nelle cose di Dio senti molto avanti; e per ciò io saprei volentieri da te quale delle tre leggi tu reputi la verace, o la giudaica o la saracina o la cristiana</q>.</p>
<p>
<milestone id="p01030009"/>Il giudeo, il quale veramente era savio uomo, s'avisò troppo bene che il 
          <name persref="saladino" type="person">Saladino</name> guardava di pigliarlo nelle parole per dovergli muovere alcuna quistione, e pensò non potere alcuna di queste tre piú l'una che l'altre lodare, che il 
          <name persref="saladino" type="person">Saladino</name> non avesse la sua intenzione; per che, come colui il qual pareva d'aver bisogno di risposta per la quale preso non potesse essere, aguzzato lo 'ngegno, gli venne prestamente avanti quello che dir dovesse; e disse: 
          <milestone id="p01030010"/>
<q direct="unspecified" who="melchisedech">Signor mio, la quistione la qual voi mi fate è bella, e a volervene dire ciò che io ne sento mi vi convien dire una novelletta, qual voi udirete. 
          <milestone id="p01030011"/>Se io non erro, io mi ricordo aver molte volte udito dire che un grande uomo e ricco fu già, il quale, intra l'altre gioie piú care che nel suo tesoro avesse, era uno anello bellissimo e prezioso; al quale per lo suo valore e per la sua bellezza volendo fare onore e in perpetuo lasciarlo ne' suoi discendenti, ordinò che colui de' suoi figliuoli appo il quale, sí come lasciatogli da lui, fosse questo anello trovato, che colui s'intendesse essere il suo erede e dovesse da tutti gli altri esser come maggiore onorato e reverito. 
          <milestone id="p01030012"/>E colui al quale da costui fu lasciato tenne simigliante ordine ne' suoi discendenti, e cosí fece come fatto avea il suo predecessore; e in brieve andò questo anello di mano in mano a molti successori, e ultimamente pervenne alle mani a uno il quale avea tre figliuoli belli e virtuosi e molto al padre loro obedienti, per la qual cosa tutti e tre parimente gli amava. 
          <milestone id="p01030013"/>E i giovani, li quali la consuetudine dello anello sapevano, sí come vaghi ciascuno d'essere il piú onorato tra' suoi, ciascun per sé, come meglio sapeva, pregava il padre, il quale era già vecchio, che quando a morte venisse a lui quello anello lasciasse. 
          <milestone id="p01030014"/>Il valente uomo, che parimente tutti gli amava né sapeva esso medesimo eleggere a quale piú tosto lasciar lo volesse, pensò, avendolo a ciascun promesso, di volergli tutti e tre sodisfare: e segretamente a un buon maestro ne fece fare due altri, li quali sí furono simiglianti al primiero, che esso medesimo che fatti gli aveva fare appena conosceva qual si fosse il vero; e venendo a morte, segretamente diede il suo a ciascun de' figliuoli. 
          <milestone id="p01030015"/>Li quali, dopo la morte del padre, volendo ciascuno la eredità e l'onore occupare e l'uno negandola all'altro, in testimonianza di dover ciò ragionevolmente fare ciascuno produsse fuori il suo anello; e trovatisi gli anelli sí simili l'uno all'altro, che qual fosse il vero non si sapeva cognoscere, si rimase la quistione, qual fosse il vero erede del padre, in pendente: e ancor pende. 
          <milestone id="p01030016"/>E cosí vi dico, signor mio, delle tre leggi alli tre popoli date da Dio padre, delle quali la quistion proponeste: ciascun la sua eredità, la sua vera legge e i suoi comandamenti dirittamente si crede avere e fare, ma chi se l'abbia, come degli anelli, ancora ne pende la quistione</q>.</p>
<p>
<milestone id="p01030017"/>Il 
          <name persref="saladino" type="person">Saladino</name> conobbe costui ottimamente esser saputo uscire del laccio il quale davanti a' piedi teso gli aveva, e per ciò dispose d'aprirgli il suo bisogno e vedere se servire il volesse; e cosí fece, aprendogli ciò che in animo avesse avuto di fare, se cosí discretamente, come fatto avea, non gli avesse risposto. 
          <milestone id="p01030018"/>Il giudeo liberamente d'ogni quantità che il 
          <name persref="saladino" type="person">Saladino</name> il richiese il serví, e il 
          <name persref="saladino" type="person">Saladino</name> poi interamente il sodisfece; e oltre a ciò gli donò grandissimi doni e sempre per suo amico l'ebbe e in grande e onorevole stato appresso di sé il mantenne.</p>
</div>